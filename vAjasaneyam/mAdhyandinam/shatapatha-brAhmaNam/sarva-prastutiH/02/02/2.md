+++
title = "२"

+++


## ०१


<details open><summary>विश्वास-प्रस्तुतिः</summary>

घ्न᳘न्ति वा᳘ ऽएत᳘द्यज्ञ᳘म्॥  
य᳘देनं तन्व᳘ते य᳘न्न्वेव रा᳘जानमभिषुण्व᳘न्ति तत्तं᳘ घ्नन्ति य᳘त्पशुᳫँ᳘सञ्ज्ञप᳘यन्ति व्वि᳘शा᳘सति᳘ तत्तं᳘ घ्नन्त्युलूखलमुसला᳘भ्यां दृषदुपला᳘भ्याᳫंहविर्यज्ञं᳘ घ्नन्ति॥
</details>

<details><summary>मूलम् - श्रीधरादि</summary>

घ्न᳘न्ति वा᳘ ऽएत᳘द्यज्ञ᳘म्॥  
य᳘देनं तन्व᳘ते य᳘न्न्वेव रा᳘जानमभिषुण्व᳘न्ति तत्तं᳘ घ्नन्ति य᳘त्पशुᳫँ᳘सञ्ज्ञप᳘यन्ति व्वि᳘शा᳘सति᳘ तत्तं᳘ घ्नन्त्युलूखलमुसला᳘भ्यां दृषदुपला᳘भ्याᳫंहविर्यज्ञं᳘ घ्नन्ति॥
</details>

<details><summary>मूलम् - Weber</summary>

घ्न᳘न्ति वा एत᳘द्यज्ञम्॥  
य᳘देनं तन्व᳘ते यन्न्वे᳘व [^wbr_1] रा᳘जानमभिषुण्व᳘न्ति तत्तं᳘ घ्नन्ति य᳘त्पशु᳘ᳫं᳘ सम्ज्ञप᳘यन्ति विशा᳘सति तत्तं᳘ घ्नन्त्युलूखलमुसला᳘भ्यां दृषदुपला᳘भ्याᳫं हविर्यज्ञं᳘ घ्नन्ति॥  

[^wbr_1]: य᳘न्वेव and हवि᳘र्यज्ञं᳘ A.

</details>

<details><summary>मूलम् - विस्वरम्</summary>

दक्षिणाब्राह्मणम् । 

घ्नन्ति वा एतद्यज्ञं यदेनं तन्वते । यन्न्वेव राजानमभिषुण्वन्ति तत्तं घ्नन्ति । यत् पशुं संज्ञपयन्ति, विशासति, तत्तं घ्नन्ति । उलूखलमुसलाभ्यां दृषदुपलाभ्यां हविर्यज्ञं घ्नन्ति ॥ १ ॥ 
</details>

<details><summary>सायणः</summary>

षड्द्वादशादिदक्षिणा आधानस्य विधास्यन् तन्नाम निर्वक्तुं प्रस्तौति- **घ्नन्ती**ति । **यदेनं तन्वत** इति । सामान्येनोक्तं विभजति- **यन्न्वेवे**ति । यज्ञे सोमाभिषवपशुसंज्ञपनावहननादिकरणात् । तद्द्वारा तत्सम्बन्धी यज्ञ एव हतो भवतीत्यर्थः ॥ १ ॥ 
</details>

<details><summary>Eggeling</summary>

1. Now, in performing that sacrifice, they slay it; and in pressing out the king (Soma), they slay him; and in quieting and immolating the victim, they slay it. The haviryajña they slay with the mortar and pestle, and with the two mill-stones.
</details>


## ०२


<details open><summary>विश्वास-प्रस्तुतिः</summary>

स᳘ ऽएष᳘ यज्ञो᳘ हतो न᳘ ददक्षे॥  
तं᳘ देवा द᳘क्षिणाभिरदक्षयंस्तद्य᳘देनं द᳘क्षिणाभिर᳘दक्षयंस्त᳘स्माद्द᳘क्षिणा ना᳘म तद्य᳘देवा᳘त्र यज्ञ᳘स्य हत᳘स्य व्य᳘थते त᳘देवास्यैतद्द᳘क्षिणाभिर्दक्षयत्य᳘थ स᳘मृद्ध एव᳘ यज्ञो᳘ भवति त᳘स्माद्द᳘क्षिणा ददाति॥
</details>

<details><summary>मूलम् - श्रीधरादि</summary>

स᳘ ऽएष᳘ यज्ञो᳘ हतो न᳘ ददक्षे॥  
तं᳘ देवा द᳘क्षिणाभिरदक्षयंस्तद्य᳘देनं द᳘क्षिणाभिर᳘दक्षयंस्त᳘स्माद्द᳘क्षिणा ना᳘म तद्य᳘देवा᳘त्र यज्ञ᳘स्य हत᳘स्य व्य᳘थते त᳘देवास्यैतद्द᳘क्षिणाभिर्दक्षयत्य᳘थ स᳘मृद्ध एव᳘ यज्ञो᳘ भवति त᳘स्माद्द᳘क्षिणा ददाति॥
</details>

<details><summary>मूलम् - Weber</summary>

स᳘ एष᳘ यज्ञो᳘ हतो न᳘ ददक्षे॥  
तं᳘ देवा द᳘क्षिणाभिरदक्षयंस्तद्य᳘देनं द᳘क्षिणाभिर᳘दक्षयंस्त᳘स्माद्द᳘क्षिणा ना᳘म तद्य᳘देवा᳘त्र यज्ञ᳘स्य हत᳘स्य व्य᳘थते त᳘देॗवास्यैतद्द᳘क्षिणाभिर्दक्षयत्य᳘थ स᳘मृद्ध एव᳘ यज्ञो᳘ भवति त᳘स्माद्द᳘क्षिणा ददाति॥
</details>

<details><summary>मूलम् - विस्वरम्</summary>

स एष यज्ञो हतो न ददक्षे । तं देवा दक्षिणाभिरदक्षयन् । तद् यदेनं दक्षिणाभिरदक्षयन्, तस्माद्दक्षिणा नाम । तद्यदेवात्र यज्ञस्य हतस्य व्ययते तदेवास्यैतद्दक्षिणाभिर्दक्षयति, अथ समृद्ध एव यज्ञो भवति । तस्माद्दक्षिणा ददाति ॥ २ ॥ 
</details>

<details><summary>सायणः</summary>

**स एष यज्ञ** इति । **न ददक्ष** इति । फलं जनयितुं न शशाकेत्यर्थः । 'अदक्षयन्' दक्षं समर्थमकुर्वन् । **तद्यदेन**मित्यादि दक्षिणानामनिर्वचनम् । एवं पुरावृत्तमुपन्यस्य प्रकृते योजयति- **तद्यदेवे**ति । “व्यृद्धं समर्द्धयतीति दक्षिणा" इति यास्को ऽपि [^१_३९] ॥ २ ॥ 

[^१_३९]: निरु. अ० १ पा. ३. सं० ७ । 
</details>

<details><summary>Eggeling</summary>

2. When slain, that sacrifice was no longer vigorous. By means of dakshiṇās (gifts to the priests) the gods again invigorated it: hence the name dakshiṇā, because thereby they invigorated (dakshay) that

 (sacrifice). Whatever, therefore, fails in this sacrifice when slain, that he now again invigorates by means of gifts to the priests; whereupon the sacrifice becomes successful: for this reason he makes gifts to the priests.
</details>


## ०३


<details open><summary>विश्वास-प्रस्तुतिः</summary>

ता वै ष᳘ड् दद्यात्॥  
(त्ष) षड् वा᳘ ऽऋत᳘वः संव्वत्सर᳘स्य संव्वत्सरो᳘ यज्ञः᳘ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वतीभिर्दक्षयति॥
</details>

<details><summary>मूलम् - श्रीधरादि</summary>

ता वै ष᳘ड् दद्यात्॥  
(त्ष) षड् वा᳘ ऽऋत᳘वः संव्वत्सर᳘स्य संव्वत्सरो᳘ यज्ञः᳘ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वतीभिर्दक्षयति॥
</details>

<details><summary>मूलम् - Weber</summary>

ता वै ष᳘ड्दद्यात्॥  
षड्वा᳘ ऋत᳘वः संवत्सर᳘स्य संवत्सरो यज्ञः प्रजा᳘पतिः स या᳘वानेव᳘ [^wbr_2] यज्ञो या᳘वत्यस्य मा᳘त्रा ता᳘वतीभिर्दक्षयति॥  

[^wbr_2]: स स या᳘वानेव᳘.

</details>

<details><summary>मूलम् - विस्वरम्</summary>

ता वै षड् दद्यात् । षड् वा ऋतवः सम्वत्सरस्य । सम्वत्सरो यज्ञः, प्रजापतिः । स यावानेव, यज्ञः, यावत्यस्य मात्राः तावतीभिर्दक्षयति ॥ ३ ॥ 
</details>

<details><summary>सायणः</summary>

**ता वा** इति, दक्षिणादानविधिः । द्वादशचतुर्विंशतिपक्षावत्र वैकल्पिकौ द्रष्टव्यौ । अत एवोक्तं सूत्रकृता- "षड् दक्षिणाः प्रविभज्य ददाति, द्वादश, चतुर्विंशति वा" (का० श्रौ० सू० ४. २७४) इति । आपस्तम्बो ऽप्याह स्म- "षड् देया द्वादश देयाश्चतुर्विंशतिर्देया इति ता विकल्प्यन्ते"- (आ० श्रौ० सू० ५ । २ । १३ । १४.) इति ॥ ३ ॥ ४ ॥ 
</details>

<details><summary>Eggeling</summary>

3. He may give six (cows) [^egg_700]; for six seasons, indeed, there are in the year, and the sacrifice, Prajāpati, is the year: thus as great as the sacrifice is, as large as its extent is, by so many (gifts, dakshiṇās) does he thereby invigorate it.

[^egg_700]: 309:1 Viz. at the tanūhavir-ishṭis together, or at least three cows at each ishṭi if there are two ishṭis. The greater the gift, the greater the merit. According to the Paddhati on Katy. IV, so, he is also to entertain a hundred Brāhmans at the end of the performance. See also Taitt. Br. I, 1, 7, 9-11.

</details>


## ०४


<details open><summary>विश्वास-प्रस्तुतिः</summary>

द्वा᳘दश दद्यात्॥  
(द्द्वा᳘) द्वा᳘दश वै मा᳘साः संव्वत्सर᳘स्य संव्वत्सरो᳘ यज्ञ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वतीभिर्दक्षयति॥
</details>

<details><summary>मूलम् - श्रीधरादि</summary>

द्वा᳘दश दद्यात्॥  
(द्द्वा᳘) द्वा᳘दश वै मा᳘साः संव्वत्सर᳘स्य संव्वत्सरो᳘ यज्ञ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वतीभिर्दक्षयति॥
</details>

<details><summary>मूलम् - Weber</summary>

द्वा᳘दश दद्यात्॥  
द्वा᳘दश वै मा᳘साः संवत्सर᳘स्य संवत्सरो᳘ यज्ञः᳘ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वतीभिर्दक्षयति॥
</details>

<details><summary>मूलम् - विस्वरम्</summary>

द्वादश दद्यात् । द्वादश वै मासाः सम्वत्सरस्य । सम्वत्सरो यज्ञः, प्रजापतिः । स यावानेव यज्ञः यावत्यस्य मात्रा; तावतीभिर्दक्षयति ॥ ४॥ 
</details>

<details><summary>सायणः</summary>

[व्याख्यानं तृतीये]
</details>

<details><summary>Eggeling</summary>

4. He may give twelve; for twelve months there are in the year, and the sacrifice, Prajāpati, is the year: thus as great as the sacrifice is, as large as its extent is, by so many (gifts) does he thereby invigorate it.
</details>


## ०५


<details open><summary>विश्वास-प्रस्तुतिः</summary>

च᳘तुर्विᳫँ᳭शतिं दद्यात्॥  
(च्च᳘) च᳘तुर्व्विᳫँ᳭ शतिर्व्वै संव्वत्सर᳘स्यार्द्धमासाः᳘ संव्वत्सरो᳘ यज्ञः᳘ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वतीभिर्दक्षयत्येषा मा᳘त्रा द᳘क्षिणानां दद्या᳘त्त्वेव᳘ यथाश्रद्धं भूयसीस्तद्यद्द᳘क्षिणा द᳘दाति॥
</details>

<details><summary>मूलम् - श्रीधरादि</summary>

च᳘तुर्विᳫँ᳭शतिं दद्यात्॥  
(च्च᳘) च᳘तुर्व्विᳫँ᳭ शतिर्व्वै संव्वत्सर᳘स्यार्द्धमासाः᳘ संव्वत्सरो᳘ यज्ञः᳘ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वतीभिर्दक्षयत्येषा मा᳘त्रा द᳘क्षिणानां दद्या᳘त्त्वेव᳘ यथाश्रद्धं भूयसीस्तद्यद्द᳘क्षिणा द᳘दाति॥
</details>

<details><summary>मूलम् - Weber</summary>

च᳘तुर्विंशतिं दद्यात्॥  
च᳘तुर्विंशतिर्वै᳘ संवत्सर᳘स्यार्धमासाः᳘ संवत्सरो᳘ यज्ञः᳘ प्रजा᳘पतिः स या᳘वानेव᳘ यज्ञो या᳘वत्यस्य मा᳘त्रा ता᳘वतीभिर्दक्षयत्येषा मा᳘त्रा द᳘क्षिणानां दद्याॗत्त्वेव [^wbr_3] यथा᳘श्रद्धम् भू᳘यसीस्तद्यद्द᳘क्षिणा द᳘दाति॥  

[^wbr_3]: दद्या᳘न्वेव᳘ A.

</details>

<details><summary>मूलम् - विस्वरम्</summary>

चतुर्विंशतिं दद्यात् । चतुर्विंशतिर्वै सम्वत्सरस्यार्द्धमासाः । सम्वत्सरो यज्ञः, प्रजापतिः । स यावानेव यज्ञः यावत्यस्य मात्रा; तावतीभिर्दक्षयति । एषा मात्रा दक्षिणानाम् । दद्यात् त्वेव यथाश्रद्धम् । भूयसीस्तत्- यद् दक्षिणा ददाति ॥ ५ ॥ 
</details>

<details><summary>सायणः</summary>

**एषा मात्रे**ति । एतद् दक्षिणानां परिमाणमित्यर्थः । इतो ऽधिकमपि यथाविभवमिच्छानुसारेण देयमिति विधत्ते [^१_३९]- **दद्यात् त्वे**वेति ॥ ५ ॥ 

[^१_३९]: “भूयसीश्च यथाश्रद्धम्” का० श्रौ० सू० ४ । २५५ । 
</details>

<details><summary>Eggeling</summary>

5. He may give twenty-four; for twenty-four half-moons there are in the year, and the sacrifice, Prajāpati, is the year: thus as great as the sacrifice is, as large as its extent is, by so many (gifts) does he thereby invigorate it. Such is the measure of the priests' fees; but he may give more, according to (the depth of) his faith. The reason why he gives fees to the priests is this.
</details>


## ०६


<details open><summary>विश्वास-प्रस्तुतिः</summary>

द्व᳘या व्वै᳘ देवा᳘ देवाः॥  
(ऽ) अ᳘हैव᳘ देवा ऽअ᳘थ ये᳘ ब्राह्मणाः᳘ श्रुश्रुवा᳘ᳫँ᳘सो ऽनूचानास्ते᳘ मनुष्यदेवास्ते᳘षां द्वेधा व्विभक्त᳘ एव᳘ यज्ञ आ᳘हुतय एव᳘ देवा᳘नां द᳘क्षिणा मनुष्यदेवानां ब्राह्मणा᳘नाᳫं शुश्रुवु᳘षामनूचाना᳘नामा᳘हुतिभिरेव᳘ देवा᳘न्प्रीणा᳘ति द᳘क्षिणाभिर्मनुष्यदेवा᳘न्ब्राह्मणा᳘ञ्छुश्रुवु᳘षो ऽनूचानांस्त᳘ ऽएनमुभ᳘ये देवाः᳘ प्रीताः᳘ सुधा᳘यां दधति॥
</details>

<details><summary>मूलम् - श्रीधरादि</summary>

द्व᳘या व्वै᳘ देवा᳘ देवाः॥  
(ऽ) अ᳘हैव᳘ देवा ऽअ᳘थ ये᳘ ब्राह्मणाः᳘ श्रुश्रुवा᳘ᳫँ᳘सो ऽनूचानास्ते᳘ मनुष्यदेवास्ते᳘षां द्वेधा व्विभक्त᳘ एव᳘ यज्ञ आ᳘हुतय एव᳘ देवा᳘नां द᳘क्षिणा मनुष्यदेवानां ब्राह्मणा᳘नाᳫं शुश्रुवु᳘षामनूचाना᳘नामा᳘हुतिभिरेव᳘ देवा᳘न्प्रीणा᳘ति द᳘क्षिणाभिर्मनुष्यदेवा᳘न्ब्राह्मणा᳘ञ्छुश्रुवु᳘षो ऽनूचानांस्त᳘ ऽएनमुभ᳘ये देवाः᳘ प्रीताः᳘ सुधा᳘यां दधति॥
</details>

<details><summary>मूलम् - Weber</summary>

द्वया वै᳘ देवा᳘ देवाः॥  
अ᳘हैव᳘ देवा अ᳘थ ये᳘ ब्राह्मणाः श्रुश्रुवा᳘ᳫं᳘सो ऽनूचानास्ते᳘ मनुष्यदेवास्ते᳘षां द्वेधा᳘ [^wbr_4] विभक्त᳘ एव᳘ यज्ञ आ᳘हुतय एव᳘ देवा᳘नां द᳘क्षिणा मनुष्यदेवा᳘नाम् ब्राह्मणा᳘नां शुश्रुवु᳘षामनूचाना᳘नामा᳘हुतिभिरेव᳘ देवा᳘न्प्रीणा᳘ति द᳘क्षिणाभिर्मनुष्यदेवा᳘न्ब्राह्मणा᳘छ्रुश्रुवु᳘षो ऽनूचानांस्त᳘ एनमुभ᳘ये देवाः᳘ प्रीताः᳘ सुधा᳘यां दधति॥  

[^wbr_4]: द्वेधा A.

</details>

<details><summary>मूलम् - विस्वरम्</summary>

द्वया वै देवाः । देवा अहैव देवाः । अथ ये ब्राह्मणाः शुश्रुवांसो ऽनूचानाः, ते मनुष्यदेवाः । तेषां द्वेधा विभक्त एव यज्ञः । आहुतय एव देवानाम्, दक्षिणा मनुष्यदेवानां ब्राह्मणानां शुश्रुवुषामनूचानानाम् । आहुतिभिरेव देवान् प्रीणाति, दक्षिणाभिर्मनुष्यदेवान् ब्राह्मणाञ्छुश्रुवुषो ऽनूचानान् । त एनमुभये देवाः प्रीताः सुधायां दधति ॥ ६ ॥ 
</details>

<details><summary>सायणः</summary>

आहुतिदृष्टान्तेनैतद्दक्षिणादानं प्रशंसति- **द्वया वा** इति । द्वैविध्यमेव दर्शयति- **देवा अहैवे**ति । अग्न्यादिदेवरूपा एव देवाः केचित्, अपरे तु ब्राह्मणरूपदेवास्ते विशेष्यन्ते- **शुश्रुवांसं** इत्यादिना । 'शुश्रुवांसः' बहुश्रुताः, 'अनूचानाः' साङ्गवेदाध्ययनेन ज्ञातार्थानुष्ठानपराः । एते मनुष्यरूपा देवाः । अत एव तैत्तिरीयकम्- "एते देवाः प्रत्यक्षं यद् ब्राह्मणाः" (तै. सं. १. ७. ३. १) इति । यथा आहुतिभिरग्न्यादिदेवानां प्रीतिर्यज्ञे, एवं मनुष्यदेवान् प्रीणयितुं दक्षिणादानमित्यर्थः ॥ ६ ॥ 
</details>

<details><summary>Eggeling</summary>

6. Verily, there are two kinds of gods; for, indeed, the gods are the gods; and the Brāhmans who have studied and teach sacred lore are the human gods. The sacrifice of these is divided into two kinds: oblations constitute the sacrifice to the gods; and gifts to the priests that to the human gods,

the Brāhmans who have studied and teach sacred lore. With oblations one gratifies the gods, and with gifts to the priests the human gods, the Brāhmans who have studied and teach sacred lore. Both these kinds of gods, when gratified, place him in a state of bliss (sudhā) [^egg_701].

[^egg_701]: 310:1 That is, 'they convey him to the celestial world,' as reads the otherwise identical passage in IV, 3, 4, 4.

</details>


## ०७


<details open><summary>विश्वास-प्रस्तुतिः</summary>

तद्य᳘था यो᳘नौ रे᳘तो दध्या᳘त्॥  
(दे) एव᳘मे᳘वैत᳘दृत्वि᳘जो य᳘जमानं लोके᳘ दधति तद्य᳘देभ्य ऽएतद्द᳘दाति ये᳘ मेद᳘ᳫँ᳭ सम्प्रा᳘पिपन्नि᳘ति नु द᳘क्षिणानाम्॥
</details>

<details><summary>मूलम् - श्रीधरादि</summary>

तद्य᳘था यो᳘नौ रे᳘तो दध्या᳘त्॥  
(दे) एव᳘मे᳘वैत᳘दृत्वि᳘जो य᳘जमानं लोके᳘ दधति तद्य᳘देभ्य ऽएतद्द᳘दाति ये᳘ मेद᳘ᳫँ᳭ सम्प्रा᳘पिपन्नि᳘ति नु द᳘क्षिणानाम्॥
</details>

<details><summary>मूलम् - Weber</summary>

तद्य᳘था यो᳘नौ रे᳘तो दध्या᳘त्॥  
एव᳘मेॗवैत᳘दृत्वि᳘जो य᳘जमानं लोके᳘ दधति तद्य᳘देभ्य एतद्द᳘दाति ये᳘ मेदᳫं सम्प्रा᳘पिपन्नि᳘ति नु द᳘क्षिणानाम्॥
</details>

<details><summary>मूलम् - विस्वरम्</summary>

तद्यथा- योनौ रेतो दध्यात्, एवमेवैतदृत्विजो यजमानं लोके दधति । तद् यदेभ्य एतद्ददाति । ये मेदं सम्प्रापिपन्, इति नु दक्षिणानाम् ॥ ७ ॥ 
</details>

<details><summary>सायणः</summary>

**तद्यथा योनावि**ति । यथा गर्भाशये सिक्तं रेतो गर्भरूपेण परिणमति, न व्यर्थो भवति; एवमेवर्त्विजो यजमानं कर्मफले स्वर्गलोके स्थापयन्तीत्यर्थः । **ये मेद**मिति । 'ये' खलु ऋत्विजो 'मा' माम् 'इदम्' कर्मफलं 'सम्प्रापिपन्' सम्यक् प्रापितवन्तः 'इति' अनेनाभिप्रायेणैभ्यो दक्षिणा देयेत्यर्थः ॥ ७ ॥ 
</details>

<details><summary>Eggeling</summary>

7. Even as seed is poured into the womb, so the officiating priests place the sacrificer in the (heavenly) world [^egg_702], when he now makes gifts to those who, he hopes, will make him go thither. Such, then, (is the manner) of gifts to priests.

[^egg_702]: 310:2 The Kāṇva text has 'svarge loke.'

</details>


## ०८


<details open><summary>विश्वास-प्रस्तुतिः</summary>

देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे त᳘ ऽउभ᳘य ऽएवानात्मा᳘न आसुर्म᳘र्त्त्या᳘ ह्यासु᳘रनात्मा हि म᳘र्त्यस्ते᳘षूभ᳘येषु म᳘र्त्येष्वग्निरे᳘वामृ᳘त आस त᳘ᳫँ᳭ ह स्मोभ᳘ये ऽमृ᳘तमु᳘पजीवन्ति स य᳘ᳫँ᳭ ह स्मैषां घ्न᳘न्ति त᳘द्धस्म वै स᳘ भवति॥
</details>

<details><summary>मूलम् - श्रीधरादि</summary>

देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे त᳘ ऽउभ᳘य ऽएवानात्मा᳘न आसुर्म᳘र्त्त्या᳘ ह्यासु᳘रनात्मा हि म᳘र्त्यस्ते᳘षूभ᳘येषु म᳘र्त्येष्वग्निरे᳘वामृ᳘त आस त᳘ᳫँ᳭ ह स्मोभ᳘ये ऽमृ᳘तमु᳘पजीवन्ति स य᳘ᳫँ᳭ ह स्मैषां घ्न᳘न्ति त᳘द्धस्म वै स᳘ भवति॥
</details>

<details><summary>मूलम् - Weber</summary>

देवा᳘श्च वा अ᳘सुराश्च॥  
उभ᳘ये प्राजापत्याः᳘ पस्पृधिरे त᳘ उभय एॗवानात्मा᳘न आसुर्म᳘र्त्याॗ ह्यासु᳘रनात्मा हि म᳘र्त्यस्ते᳘षूभ᳘येषु म᳘र्त्येष्वग्नि᳘रेॗवामृ᳘त आस त᳘ᳫं᳘ ह स्मोभ᳘ये ऽमृ᳘तमु᳘पजीवन्ति स य᳘ᳫं᳘ ह स्मैषां [^wbr_5] घ्न᳘न्ति त᳘द्ध स्म वै स᳘ भवति॥  

[^wbr_5]: स्मैषं A. स्मैषं B. एषां Sây.

</details>

<details><summary>मूलम् - विस्वरम्</summary>

फलवादब्राह्मणम् । 

देवाश्च वा असुराश्चोभये प्राजापत्याः पस्पृधिरे । त उभय एवानात्मान आसुः मर्त्त्या आसुः, अनात्मा हि मर्त्त्यः । तेषूभयेषु मर्त्त्येष्वग्निरेवामृत आस । तं ह स्मोभये ऽमृतमुपजीवन्ति । स यं ह स्मैषां घ्नन्ति, तद्ध स्म वै स भवति ॥ ८ ॥ 
</details>

<details><summary>सायणः</summary>

अथाधानस्य भ्रातृव्यजयहेतुत्वं वक्तुमाख्यायिकामाह- **देवाश्चे**ति । **अनात्मान आसुरि**ति । आत्मज्ञानरहिताः अविवेकिनो जाताः । अनात्मत्वादेव हेतोः 'मर्त्याः' मरणधर्म्माश्च सञ्जाताः । 'तेषूभयेषु' [^१_४१] देवासुरेषु 'मर्त्येषु' सत्सु 'अग्निरेव' [^२_४१] अमरणशीलः 'आस' । **यं ह स्मैषा**मिति । 'एषाम्' देवानां मध्ये 'यम्' एव असुराः 'घ्नन्ति,' 'तत्' तत्र [^३_४१] 'स वै हत' एव 'भवति' ॥ ८ ॥ 

[^१_४१]: 'तेषु भूतेषु' इति क्व० पा० । 

[^२_४१]: 'अग्निरेक एव' इति क्व० पा० । 

[^३_४१]: 'तत्र स देवो हत एव भवति' इति क्व. पा. । 'तत्र सर्वहत एव भवति' इत्यपि क्व. पा. । 'तत्र स्म स हत एव भवति' इत्ययमपि क्व. पाठः । 
</details>

<details><summary>Eggeling</summary>

8. Now the gods and the Asuras, both of them sprung from Prajāpati, were contending with each other. They were both soulless, for they were mortal, and he who is mortal is soulless. Among these two (classes of beings) who were mortal, Agni alone was immortal; and it was through him, the immortal, that they both lived. Now whichsoever (of the gods) they (the Asuras) slew, he, indeed, was so (slain).
</details>


## ०९


<details open><summary>विश्वास-प्रस्तुतिः</summary>

त᳘तो देवाः॥  
(स्त᳘) त᳘नीयाᳫंस इ᳘व प᳘रिशिशिषिरे ते᳘ ऽर्च्चन्तः॥ श्रा᳘म्यन्तश्चेरुरुता᳘सुरान्त्सप᳘त्नान्म᳘र्त्यानभि᳘भवेमे᳘ति त᳘ ऽएत᳘दमृ᳘तमग्न्याधे᳘यं ददृशुः॥
</details>

<details><summary>मूलम् - श्रीधरादि</summary>

त᳘तो देवाः॥  
(स्त᳘) त᳘नीयाᳫंस इ᳘व प᳘रिशिशिषिरे ते᳘ ऽर्च्चन्तः॥ श्रा᳘म्यन्तश्चेरुरुता᳘सुरान्त्सप᳘त्नान्म᳘र्त्यानभि᳘भवेमे᳘ति त᳘ ऽएत᳘दमृ᳘तमग्न्याधे᳘यं ददृशुः॥
</details>

<details><summary>मूलम् - Weber</summary>

त᳘तो देवाः॥  
त᳘नीयांस इव प᳘रिशिशिषिरे ते᳘र्चन्तः श्रा᳘म्यन्तश्चेरुरुता᳘सुरान्त्सप᳘त्नान्म᳘र्त्यानभि᳘भवेमे᳘ति त᳘ एत᳘दमृ᳘तमग्न्याधे᳘यं ददृशुः॥
</details>

<details><summary>मूलम् - विस्वरम्</summary>

ततो देवास्तनीयांस इव परिशिशिषिरे । ते ऽर्च्चन्तः श्राम्यन्तश्चेरुः- उतासुरान् सपत्नान् मर्त्त्यानभिभवेम इति । त एतदमृतमग्न्याधेयं ददृशुः ॥ ९ ॥ 
</details>

<details><summary>सायणः</summary>

**ततो देवा** इति । एवं क्रमेणासुरैर्हतेषु देवाः अल्पीयांस एव परिशिष्टा बभ्रुवुः । (मरणधर्मोपेतानसुरान् वयमभिभवेमेत्यभिप्रायेण) 'ते' देवाः 'अर्च्चन्तः,' तपस्यन्तः, 'श्राम्यन्तः' श्रमं प्राप्नुवन्तः 'चेरुः' त एतदित्यादि । स्पष्टम् ॥ ९ ॥ 
</details>

<details><summary>Eggeling</summary>

9. Thereupon the gods were left inferior. They went on praising and practising austerities, hoping that they might be able to overcome their enemies, the mortal Asuras. They beheld this immortal Agnyādheya (consecrated fire).
</details>


## १०


<details open><summary>विश्वास-प्रस्तुतिः</summary>

(स्ते᳘) ते᳘ होचुः॥  
(र्ह᳘) ह᳘न्तेद᳘ममृ᳘तमन्त᳘रात्म᳘न्नाद᳘धामहै त᳘ ऽइद᳘ममृ᳘तमन्त᳘रात्म᳘न्नाधा᳘यामृ᳘ता भू᳘त्वा ऽस्तर्य्या᳘ भूत्वा स्त᳘र्य्यान्त्सप᳘त्नान्म᳘र्त्यानभि᳘भविष्याम इ᳘ति॥
</details>

<details><summary>मूलम् - श्रीधरादि</summary>

(स्ते᳘) ते᳘ होचुः॥  
(र्ह᳘) ह᳘न्तेद᳘ममृ᳘तमन्त᳘रात्म᳘न्नाद᳘धामहै त᳘ ऽइद᳘ममृ᳘तमन्त᳘रात्म᳘न्नाधा᳘यामृ᳘ता भू᳘त्वा ऽस्तर्य्या᳘ भूत्वा स्त᳘र्य्यान्त्सप᳘त्नान्म᳘र्त्यानभि᳘भविष्याम इ᳘ति॥
</details>

<details><summary>मूलम् - Weber</summary>

ते᳘ होचुः॥  
ह᳘न्तेद᳘ममृ᳘तमन्त᳘रात्म᳘न्नाद᳘धामहै त᳘ इद᳘ममृ᳘तमन्त᳘रात्म᳘न्नाधा᳘यामृ᳘ता भूॗत्वास्तर्या᳘ भूत्वा स्त᳘र्यान्त्सप᳘त्नान्म᳘र्त्यानभि᳘भविष्याम इ᳘ति॥
</details>

<details><summary>मूलम् - विस्वरम्</summary>

ते होचुः- हन्तेदममृतमन्तरात्मन्नादधामहै, त इदममृतमन्तरात्मन्नाधाय, अमृता भूत्वा, अस्तर्य्या भूत्वा; स्तर्यान् सपत्नान्मर्त्त्यानभिभविष्याम इति ॥ १० ॥ 
</details>

<details><summary>सायणः</summary>

**ते होचुरि**ति । **अमृतमन्तरात्मन्नि**ति । मरणधर्मरहितमग्निम् [^१_४१] 'आत्मनि' हृदये आधाय वयमपि 'अमृता भूताः' अत एव 'अस्तर्य्याः' अहिंस्याश्च भूता इत्यर्थः ॥ १० ॥ 

[^१_४१]: 'मरणरहितम्' इति क्व. पा. ।
</details>

<details><summary>Eggeling</summary>

10. They said, 'Come, let us place that immortal element in our innermost soul! When we have placed that immortal element in our innermost soul, and become immortal and unconquerable, we shall overcome our conquerable, mortal enemies.'
</details>


## ११


<details open><summary>विश्वास-प्रस्तुतिः</summary>

ते᳘ होचुः॥  
(रु) उभ᳘येषु वै नो ऽय᳘मग्निः प्र᳘ त्वेवा᳘सुरेभ्यो ब्रवामे᳘ति॥
</details>

<details><summary>मूलम् - श्रीधरादि</summary>

ते᳘ होचुः॥  
(रु) उभ᳘येषु वै नो ऽय᳘मग्निः प्र᳘ त्वेवा᳘सुरेभ्यो ब्रवामे᳘ति॥
</details>

<details><summary>मूलम् - Weber</summary>

ते᳘ होचुः॥  
उभ᳘येषु वै नो ऽय᳘मग्निः प्र त्वेवा᳘सुरेभ्यो ब्रवा᳘मेति॥
</details>

<details><summary>मूलम् - विस्वरम्</summary>

ते होचुः- उभयेषु वै नो ऽयमग्निः, प्र तु एवासुरेभ्यो ब्रवामेति ॥ ११ ॥ 
</details>

<details><summary>सायणः</summary>

**ते होचुरि**ति । **उभयेषु वा** इति । देवासुरेषु 'उभयेषु' अस्मासु स्थितः, 'अयमग्निः' अतः 'असुरेभ्यः' । निवेद्यैवास्माभिः स आधातव्य [^१_४१] इति विचारितवन्त इत्यर्थः ॥ ११ ॥
 
[^१_४१]: 'अवाधातव्य' इति क्व. पा. ।
</details>

<details><summary>Eggeling</summary>

11. They said, 'With both of us is this fire (Agni): let us then treat openly with the Asuras [^egg_703].'

[^egg_703]: 311:1 'Pra tv evāsurebhyo bravāmeti.'--'Hantāsurebhyaḥ pratiprabravāmeti,' Kāṇva text. ? 'Let us talk them out of it!'

</details>


## १२


<details open><summary>विश्वास-प्रस्तुतिः</summary>

ते᳘ होचुः॥  
(रा) आ वै᳘ व्वय᳘मग्नी᳘ धास्यामहे᳘ ऽथ यूयं किं᳘ करिष्यथे᳘ति॥
</details>

<details><summary>मूलम् - श्रीधरादि</summary>

ते᳘ होचुः॥  
(रा) आ वै᳘ व्वय᳘मग्नी᳘ धास्यामहे᳘ ऽथ यूयं किं᳘ करिष्यथे᳘ति॥
</details>

<details><summary>मूलम् - Weber</summary>

ते᳘ होचुः॥  
आ वै᳘ वय᳘मग्नी᳘ धास्यामहे᳘ ऽथ यूयं किं᳘ करिष्यथे᳘ति॥
</details>

<details><summary>मूलम् - विस्वरम्</summary>

ते होचुः- आ वै वयमग्नी धास्यामहे, अथ यूयं किं करिष्यथेति ॥ १२ ॥ 
</details>

<details><summary>सायणः</summary>

**ते होचुरि**त्यादि । निगदसिद्धम् ॥ १२ ॥ 
</details>

<details><summary>Eggeling</summary>

12. They said, 'We shall set up (or, establish within ourselves, ā-dhā) the two fires,--what will ye do then?'
</details>


## १३


<details open><summary>विश्वास-प्रस्तुतिः</summary>

ते᳘ होचुः॥  
(र᳘) अ᳘थैनं व्वयं न्येव᳘ धास्यामहे᳘ ऽत्र तृ᳘णानि दहा᳘त्र दा᳘रूणि दहात्रौदनं᳘ पचा᳘त्र माᳫँ᳭सं᳘ प᳘चेति स यं तम᳘सुरा न्य᳘दधत ते᳘नाने᳘न मनु᳘ष्या भुञ्जते॥
</details>

<details><summary>मूलम् - श्रीधरादि</summary>

ते᳘ होचुः॥  
(र᳘) अ᳘थैनं व्वयं न्येव᳘ धास्यामहे᳘ ऽत्र तृ᳘णानि दहा᳘त्र दा᳘रूणि दहात्रौदनं᳘ पचा᳘त्र माᳫँ᳭सं᳘ प᳘चेति स यं तम᳘सुरा न्य᳘दधत ते᳘नाने᳘न मनु᳘ष्या भुञ्जते॥
</details>

<details><summary>मूलम् - Weber</summary>

ते᳘ होचुः॥  
अ᳘थैनं वॗयं न्येव᳘ [^wbr_6] धास्यामहे᳘ ऽत्र तृ᳘णानि दहा᳘त्र दा᳘रूणि दहात्रौदन᳘म् पचा᳘त्र मांस᳘म् प᳘चेति स यं तम᳘सुरा न्य᳘दधत ते᳘नाने᳘न मनुॗष्या भुञ्जते॥  

[^wbr_6]: अ᳘थैन वयं᳘ नेव A.

</details>

<details><summary>मूलम् - विस्वरम्</summary>

ते होचुः- अथैनं वयं न्येव धास्यामहे 'अत्र तृणानि दह' 'अत्र दारूणि दह' 'अत्रौदनं पच' 'अत्र मांसं पच' इति । स यं तमसुरा न्यदधत, तेनानेन मनुष्या भुञ्जते ॥ १३ ॥ 
</details>

<details><summary>सायणः</summary>

**ते होचुरि**ति । **न्येव धास्यामह** इति । यदि यूयं देवा अग्निमाधास्यद्ध्वे, तर्हि वयमपि तमेवाग्निं निधास्यामहे । 'तृणानि दह' इत्याद्यसुरवाक्यम् । हे अग्ने ! अत्र पृथिव्याम् 'तृणानि दह, दारूणि दह' इत्येवमग्निं प्रेषयन्तो भूमौ तमस्थापयन्, यन्निहितवन्तो ऽसुरास्तेनाग्निना ऽमुना मर्त्या भुञ्जते ॥ १३ ॥  
</details>

<details><summary>Eggeling</summary>

13. They replied, 'Then we shall lay it down (ni-dhā), saying, Eat grass here! eat wood here! cook pap here! cook meat here!' Now that fire, which the Asuras thus laid down, is this same (fire) wherewith men prepare their food.
</details>


## १४


<details open><summary>विश्वास-प्रस्तुतिः</summary>

(ते᳘ ऽथै) अ᳘थैनं देवाः᳘॥  
(ऽ) अन्त᳘रात्मन्ना᳘दधत त᳘ ऽइम᳘ममृ᳘तमन्त᳘रात्म᳘न्नाधा᳘यामृ᳘ता भू᳘त्वा ऽस्तर्य्या᳘ भूत्वा स्त᳘र्य्यान्त्सप᳘त्नान्म᳘र्त्यानभ्यभवंस्त᳘थो ऽएवैष᳘ एत᳘दमृ᳘तमन्त᳘रात्मन्ना᳘धत्ते नामृतत्व᳘स्या᳘शास्ति स᳘र्व्वमा᳘युरेत्यस्तर्य्यो᳘ हैव᳘ भवति न᳘ हैनᳫँ᳭ सपत्नस्तु᳘स्तूर्षमाणश्चन᳘ स्तृणुते त᳘स्माद्यदा᳘हिताग्निश्चा᳘नाहिताग्निश्च स्प᳘र्द्धेते ऽआ᳘हिताग्निरे᳘वाभि᳘भवत्यस्तर्य्यो हि ख᳘लु स त᳘र्हि भ᳘वत्यमृ᳘तः॥
</details>

<details><summary>मूलम् - श्रीधरादि</summary>

(ते᳘ ऽथै) अ᳘थैनं देवाः᳘॥  
(ऽ) अन्त᳘रात्मन्ना᳘दधत त᳘ ऽइम᳘ममृ᳘तमन्त᳘रात्म᳘न्नाधा᳘यामृ᳘ता भू᳘त्वा ऽस्तर्य्या᳘ भूत्वा स्त᳘र्य्यान्त्सप᳘त्नान्म᳘र्त्यानभ्यभवंस्त᳘थो ऽएवैष᳘ एत᳘दमृ᳘तमन्त᳘रात्मन्ना᳘धत्ते नामृतत्व᳘स्या᳘शास्ति स᳘र्व्वमा᳘युरेत्यस्तर्य्यो᳘ हैव᳘ भवति न᳘ हैनᳫँ᳭ सपत्नस्तु᳘स्तूर्षमाणश्चन᳘ स्तृणुते त᳘स्माद्यदा᳘हिताग्निश्चा᳘नाहिताग्निश्च स्प᳘र्द्धेते ऽआ᳘हिताग्निरे᳘वाभि᳘भवत्यस्तर्य्यो हि ख᳘लु स त᳘र्हि भ᳘वत्यमृ᳘तः॥
</details>

<details><summary>मूलम् - Weber</summary>

अ᳘थैनं देवाः᳟॥  
अन्त᳘रात्मन्ना᳘दधत त᳘ इम᳘ममृ᳘तमन्त᳘रात्म᳘न्नाधा᳘यामृता भूॗत्वास्तर्या᳘म् भूत्वा स्त᳘र्यान्त्सपत्नान्म᳘र्त्यानभ्य᳘भवंस्त᳘थो एॗवैष एत᳘दमृ᳘तमन्त᳘रात्मन्ना᳘धत्तेॗ नामृतत्व᳘स्याॗशास्ति स᳘र्वमा᳘युरेत्यस्तर्यो᳘ हैव᳘ भवति न᳘ हैनᳫं सप᳘त्नस्तु᳘स्तूर्षमाणश्चन᳘ स्तृणुते त᳘स्माद्यदा᳘हिताग्निश्चा᳘नाहिताग्निश्च स्प᳘र्धेते {??} ऽआ᳘हिताग्निरेॗवाभि᳘भवत्यस्तर्यो हि ख᳘लु स त᳘र्हि भ᳘वत्यमृ᳘तः॥
</details>

<details><summary>मूलम् - विस्वरम्</summary>

अथैनं देवा अन्तरात्मन्नादधत । त इमममृतमन्तरात्मन्नाधाय, अमृता भूत्वा, अस्तर्य्या भूत्वा; स्तर्यान् सपत्नान्मर्त्त्यानभ्यभवन् । तथो एवैष एतदमृतमन्तरात्मन्नाधत्ते । नामृतत्वस्याशास्ति, सर्वमायुरेति; अस्तर्यो हैव भवति । न हैनं सपत्नस्तुस्तूर्षमाणश्चन स्तृणुते । तस्माद्- यदाहिताग्निश्चानाहिताग्निश्च स्पर्द्धेते, आहिताग्निरेवाभिभवति । अस्तर्यो हि खलु स तर्हि भवत्यमृतः ॥ १४॥ 
</details>

<details><summary>सायणः</summary>

**अथैन**मित्यादि । 'देवाः' तु 'एनम्' अग्निम् 'आत्मन्' आत्मनि, 'अन्तः' हृदयमध्ये 'आधाय' यथासङ्कल्पमकृषतेत्यर्थः । 

आख्यायिकासिद्धमर्थं प्रकृते योजयति- **तथो एवैष** इति । **अस्तर्यो ही**ति । अमृतरूपाग्निधारणेन यस्मादाहिताग्निरहिंस्यः, तस्माद् विवदमानो ऽसावनाहिताग्निमभिभवितुं शक्नोतीत्यर्थः ॥ १४ ॥ 
</details>

<details><summary>Eggeling</summary>

14. The gods then established that (fire) in their innermost soul; and having established that immortal element in their innermost soul, and become immortal and unconquerable, they overcame their mortal, conquerable enemies. And so this one now establishes that immortal element in his innermost soul; and--though there is for him no hope of immortality--he obtains the full measure of life; for, indeed, he becomes unconquerable, and his enemy, though striving to conquer, conquers him not. And, accordingly, when one who has established his fires and one who has not established his fires, vie with each other, he who has established his fires overcomes the other, for, verily, he thereby becomes unconquerable, he thereby becomes immortal.
</details>


## १५


<details open><summary>विश्वास-प्रस्तुतिः</summary>

(स्त) तद्य᳘त्रैनमदो म᳘न्थन्ति॥  
त᳘ज्जात᳘मभि प्राणिति प्राणो वा᳘ ऽअग्निर्जात᳘मे᳘वैनमेतत्स᳘न्तं जनयति स पु᳘नर᳘पानिति त᳘देनमन्त᳘रात्मन्ना᳘धत्ते सो ऽस्यै᳘षो ऽन्त᳘रात्म᳘न्नग्निरा᳘हितो भवति॥
</details>

<details><summary>मूलम् - श्रीधरादि</summary>

(स्त) तद्य᳘त्रैनमदो म᳘न्थन्ति॥  
त᳘ज्जात᳘मभि प्राणिति प्राणो वा᳘ ऽअग्निर्जात᳘मे᳘वैनमेतत्स᳘न्तं जनयति स पु᳘नर᳘पानिति त᳘देनमन्त᳘रात्मन्ना᳘धत्ते सो ऽस्यै᳘षो ऽन्त᳘रात्म᳘न्नग्निरा᳘हितो भवति॥
</details>

<details><summary>मूलम् - Weber</summary>

तद्य᳘त्रैनमदो म᳘न्थन्ति॥  
त᳘ज्जात᳘मभिप्रा᳘णिति प्राणो वा᳘ अग्नि᳘र्जात᳘मेॗवैनमेतत्स᳘न्तं जनयति स पु᳘नर᳘पानिति त᳘देनमन्त᳘रात्मन्ना᳘धत्तेॗ सो ऽस्यैॗषो ऽन्त᳘रा᳘त्म᳘न्नग्निरा᳘हितो भवति॥
</details>

<details><summary>मूलम् - विस्वरम्</summary>

तद्यत्रैनमदो मन्थति, तज्जातमभिप्राणिति । प्राणो वा अग्निः, जातमेवैनमेतत्सन्तं जनयति । स पुनरपानिति । तदेनमन्तरात्मन्नाधत्ते । सो ऽस्यैषो ऽन्तरात्मन्नग्निराहितो भवति ॥ १५ ॥ 
</details>

<details><summary>सायणः</summary>

नन्वग्निगाहपत्याद्यायतने बहिराधीयते, कथं तस्यान्तर्द्धारणमिति, तत्राह- **तद्यत्रे**ति । **अभिप्राणिती**ति । मन्थनात् ‘जातम्' ‘तम्' अग्निम् 'अभि' उपरि प्राणनं करोति । **स पुनरपानिती**ति । अग्नेर्होपरि श्वासमुत्सृज्य तमेव श्वासं पुनरन्तर्नयेत् । तेन सार्द्धमग्निरप्यन्तः प्रविशन् यजमानस्य हृदय आहितो भवतीत्यर्थः ॥ १५ ॥ 
</details>

<details><summary>Eggeling</summary>

15. Now, when, on that occasion, they produce that (fire) by churning, then he (the sacrificer) breathes (blows) upon it, when produced; for fire indeed is breath: he thereby produces the one thus produced. He again draws in his breath: thereby he establishes that (fire) in his innermost soul; and that fire thus becomes established in his innermost soul [^egg_704].

[^egg_704]: 311:2 See p. 297, note 4.

</details>


## १६


<details open><summary>विश्वास-प्रस्तुतिः</summary>

त᳘मुद्दी᳘प्य स᳘मिन्धे॥  
(न्ध ऽ) इह᳘ यक्ष्य ऽइह᳘ सुकृतं᳘ करिष्यामी᳘त्येवैनमेतत्समिन्धे यो ऽस्यै᳘षो ऽन्तरात्म᳘न्नग्निरा᳘हितो भ᳘वति॥
</details>

<details><summary>मूलम् - श्रीधरादि</summary>

त᳘मुद्दी᳘प्य स᳘मिन्धे॥  
(न्ध ऽ) इह᳘ यक्ष्य ऽइह᳘ सुकृतं᳘ करिष्यामी᳘त्येवैनमेतत्समिन्धे यो ऽस्यै᳘षो ऽन्तरात्म᳘न्नग्निरा᳘हितो भ᳘वति॥
</details>

<details><summary>मूलम् - Weber</summary>

त᳘मुद्दी᳘प्य स᳘मिन्द्धे॥  
इह᳘ यक्ष्य इह᳘ सुकृतं᳘ करिष्यामी᳘त्येॗवैनमेतत्स᳘मिन्द्धे यो ऽस्यैॗषो ऽन्त᳘रात्म᳘न्नाग्निरा᳘हितो भ᳘वति॥
</details>

<details><summary>मूलम् - विस्वरम्</summary>

तमुद्दीप्य समिन्धे । इह यक्ष्ये, इह सुकृतं करिष्यामि, इत्येवैनमेतत्समिन्धे । यो ऽस्यैषो ऽन्तरात्मन्नग्निराहितो भवति ॥ १६ ॥ 
</details>

<details><summary>सायणः</summary>

नियतस्याबाह्यस्याग्नेरुद्दीपनसमिन्धने विधत्ते- **तमि**ति । उद्दीपनं काष्ठप्रक्षेपः, समिन्धनं सम्यक् प्रज्वलनम्, तदुभयमन्तरग्नौ [^१_४३] दर्शयति- **इहे**ति । 'इह' अस्मिन् बाह्ये ऽग्नौ 'यक्ष्ये' यागं करिष्ये, तत्फलञ्च सम्पादयिष्यामीति यौ मनोव्यापारौ सङ्कल्पौ, ते एवान्तराहितस्याग्नेरुद्दीपनसमिन्धने इत्यर्थः । यो ऽस्यैषो ऽन्तरात्मन्नग्निराहितो भवतीत्युपसंहारः ॥ १६ ॥ 

[^१_४३]: 'तदुभयमान्तरे ऽग्नौ' इति क्व. पा. ।
</details>

<details><summary>Eggeling</summary>

16. Having kindled it, he makes it blaze, thinking, 'Herein I will worship, herein I will perform the sacred work!' Thereby he makes blaze that fire which has been established in his innermost soul.
</details>


## १७


<details open><summary>विश्वास-प्रस्तुतिः</summary>

अ᳘न्तरेणागा᳘द्व्यवृतदि᳘ति॥  
न᳘ ह वा᳘ ऽअस्यैतं क᳘श्चना᳘न्तरेणैति या᳘वज्जी᳘वति᳘ यो ऽस्यै᳘षो ऽन्त᳘रात्म᳘न्नग्निरा᳘हितो भ᳘वति त᳘स्मादु त᳘न्नाद्रियेत य᳘दनुग᳘च्छेन्न᳘ ह वा᳘ ऽअस्यैषो᳘ ऽनुगच्छति या᳘वज्जी᳘वति यो ऽस्यै᳘षो ऽन्त᳘रात्म᳘न्नग्निरा᳘हितो भवति॥
</details>

<details><summary>मूलम् - श्रीधरादि</summary>

अ᳘न्तरेणागा᳘द्व्यवृतदि᳘ति॥  
न᳘ ह वा᳘ ऽअस्यैतं क᳘श्चना᳘न्तरेणैति या᳘वज्जी᳘वति᳘ यो ऽस्यै᳘षो ऽन्त᳘रात्म᳘न्नग्निरा᳘हितो भ᳘वति त᳘स्मादु त᳘न्नाद्रियेत य᳘दनुग᳘च्छेन्न᳘ ह वा᳘ ऽअस्यैषो᳘ ऽनुगच्छति या᳘वज्जी᳘वति यो ऽस्यै᳘षो ऽन्त᳘रात्म᳘न्नग्निरा᳘हितो भवति॥
</details>

<details><summary>मूलम् - Weber</summary>

अ᳘न्तरेणागाद्व्य᳘वृतदि᳘ति॥  
न᳘ ह वा᳘ अस्यैतं कश्चना᳘न्तरेणैति या᳘वज्जी᳘वतिॗ यो ऽस्यैॗसो ऽन्त᳘रात्म᳘न्नग्निरा᳘हितो भ᳘वति त᳘स्मादु त᳘न्नाद्रियेत य᳘दनुग᳘छेन्न᳘ ह वा᳘ अस्यैषो᳘ ऽनुगछति यावज्जी᳘वतिॗ यो ऽस्यैॗसो ऽन्त᳘रात्म᳘न्नग्निरा᳘हितो भवति॥
</details>

<details><summary>मूलम् - विस्वरम्</summary>

अन्तरेणागाद् व्यवृतदिति । न ह वा अस्यैतं कश्चनान्तरेणैति, यावज्जीवति; यो ऽस्यैषो ऽन्तरात्मन्नग्निराहितो भवति । तस्मादु तं नाद्रियेत, यदनुगच्छेत् । न ह वा अस्यैषो ऽनुगच्छति, यावज्जीवति; यो ऽस्यैषो ऽन्तरात्मन्नग्निराहितो भवति ॥ १७ ॥ 
</details>

<details><summary>सायणः</summary>

एवमन्तरग्निमादधानस्य व्यवायादिदोषो ऽपि नास्तीति प्रतिपादयति- **अन्तरेणे**त्यादिना । अग्नियजमानयोर्मध्ये देवदत्तादेरागतेन च व्यवायादिभिः 'व्यवृतत्' व्यावृतो विमुखो भवेदिति यो दोषः, सो ऽप्यत्र नास्ति । तत्र हेतुमाह- **न ह वा** इति । न खलु हृदयमध्ये स्थापितस्याग्नेर्यजमानस्य च मध्ये को ऽपि गच्छति यावज्जीवम्; अतो व्यवायशङ्का न कार्येति । एवं विदुषो ऽग्न्यनुगमनशङ्कापि न कार्येत्याह- **तस्मादि**ति । **न ह वा अस्ये**ति । बाह्यस्याग्नेरनुगमे ऽपि अन्तराहितस्याग्नेर्यावज्जीवमवस्थानात्, न खल्वस्य यजमानस्यैषो ऽग्निरनुगच्छत्युपशाम्यति ॥ १७ ॥ 
</details>

<details><summary>Eggeling</summary>

17. 'It (or some one) might come between,--it might go away!' so (fear some) [^egg_705]; but, surely, as long as he lives no one comes between him and that fire which has been established in his innermost soul: let him, therefore, not heed this. And as to its becoming extinguished:--surely, as long as he lives, that fire which has been established in his innermost soul, does not become extinct in him.

[^egg_705]: 312:1 This paragraph is somewhat obscure. The Kāṇva recension has the following more explicit paragraphs instead:--As to this, there is a source of anxiety (āgas) to some, fearing that 'it (that fire) might go out (anvagan).' But let him not heed this, for, assuredly, that fire of his, which has been established in his innermost soul, does not go out. 'The carriage might pass through (vyayāsīt), the cart might pass through;--it (or some one) may come between (me and the fire)!' such is another source of anxiety to some; but let him not heed this either; for, assuredly, the carriage does not pass through, the cart does not pass through that fire of his which has been established in his innermost soul. Cf. XII, 4, 1, 2-3.

</details>


## १८


<details open><summary>विश्वास-प्रस्तुतिः</summary>

ते वा᳘ ऽएते᳘ प्राणा᳘ ऽएव य᳘दग्न᳘यः॥  
प्राणोदाना᳘वे᳘वाहवनी᳘यश्च गा᳘र्हपत्यश्च व्या᳘नो ऽन्वाहार्य्यप᳘चनः॥
</details>

<details><summary>मूलम् - श्रीधरादि</summary>

ते वा᳘ ऽएते᳘ प्राणा᳘ ऽएव य᳘दग्न᳘यः॥  
प्राणोदाना᳘वे᳘वाहवनी᳘यश्च गा᳘र्हपत्यश्च व्या᳘नो ऽन्वाहार्य्यप᳘चनः॥
</details>

<details><summary>मूलम् - Weber</summary>

ते वा᳘ एते᳘ प्राणा᳘ एव य᳘दग्न᳘यः॥  
प्राणोदाना᳘वेॗवाहवनी᳘यश्च गा᳘र्हपत्यश्च व्याॗनो ऽन्वाहार्यप᳘चनः॥
</details>

<details><summary>मूलम् - विस्वरम्</summary>

ते वा एते प्राणा एव, यदग्नयः । प्राणोदानावेव, आहवनीयश्च गार्हपत्यश्च । व्यानो ऽन्वाहार्यपचनः ॥ १८ ॥ 
</details>

<details><summary>सायणः</summary>

नन्वन्तर्गार्हपत्याद्यग्नयो न सन्ति, कथं तेषामनुगम इत्यत आह- **ते वा** इति । गार्हपत्यादीनां प्राणोदानव्यानात्मना ऽवस्थितत्वात् नोक्तदोष इत्यर्थः ॥ १८ ॥ 
</details>

<details><summary>Eggeling</summary>

18. The (sacrificial) fires, assuredly, are those breaths: the Āhavanīya and Gārhapatya are the out-breathing and the in-breathing; and the Anvāhārya-pacana is the through-breathing.
</details>


## १९


<details open><summary>विश्वास-प्रस्तुतिः</summary>

त᳘स्य वा᳘ ऽएत᳘स्याग्न्याधे᳘यस्य॥  
सत्य᳘मे᳘वोपचारः स यः᳘ सत्यं व्व᳘दति य᳘था ऽग्निᳫँ᳭स᳘मिद्धं तं᳘ घृतेनाभिषिञ्चे᳘देव᳘ᳫँ᳭ हैनᳫँ᳭स उ᳘द्दीपयति त᳘स्य भू᳘योभूय एव ते᳘जो भ᳘वति श्वः᳘श्वः᳘ श्रे᳘यान्भवत्यथ यो᳘ ऽनृतं व्व᳘दति य᳘था ऽग्निᳫँ᳭ स᳘मिद्धं त᳘मुदके᳘नाभिषिञ्चे᳘देव᳘ᳫँ᳘ हैनᳫँ᳭ स᳘ जासयति त᳘स्य क᳘नीयः कनीय एव ते᳘जो भ᳘वति श्वः᳘श्वः पा᳘पीयान्भवति त᳘स्मादु सत्य᳘मेव᳘ व्वदेत्॥
</details>

<details><summary>मूलम् - श्रीधरादि</summary>

त᳘स्य वा᳘ ऽएत᳘स्याग्न्याधे᳘यस्य॥  
सत्य᳘मे᳘वोपचारः स यः᳘ सत्यं व्व᳘दति य᳘था ऽग्निᳫँ᳭स᳘मिद्धं तं᳘ घृतेनाभिषिञ्चे᳘देव᳘ᳫँ᳭ हैनᳫँ᳭स उ᳘द्दीपयति त᳘स्य भू᳘योभूय एव ते᳘जो भ᳘वति श्वः᳘श्वः᳘ श्रे᳘यान्भवत्यथ यो᳘ ऽनृतं व्व᳘दति य᳘था ऽग्निᳫँ᳭ स᳘मिद्धं त᳘मुदके᳘नाभिषिञ्चे᳘देव᳘ᳫँ᳘ हैनᳫँ᳭ स᳘ जासयति त᳘स्य क᳘नीयः कनीय एव ते᳘जो भ᳘वति श्वः᳘श्वः पा᳘पीयान्भवति त᳘स्मादु सत्य᳘मेव᳘ व्वदेत्॥
</details>

<details><summary>मूलम् - Weber</summary>

त᳘स्य वा᳘ एतस्याग्न्याधेयस्य॥  
सत्य᳘मेॗवोपचारः स यः᳘ सत्यं व᳘दति य᳘थाग्निᳫं स᳘मिद्धं तं᳘ घृतेनाभिषिञ्चे᳘देवᳫं हैनᳫं स उ᳘द्दीपयति त᳘स्य भू᳘यो भूय एव ते᳘जो भ᳘वति श्वः᳘ श्वः श्रे᳘यान्भवत्य᳘थ यो᳘ ऽनृतं व᳘दति य᳘थाग्निᳫं स᳘मिद्धं त᳘मुदके᳘नाभिषिञ्चे᳘देव᳘ᳫं᳘ हैनᳫं स᳘ जासयति त᳘स्य क᳘नीयः कनीय एव ते᳘जो भ᳘वति श्वः᳘ श्वः पा᳘पीयान्भवति त᳘स्मादु सत्य᳘मेव᳘ वदेत्॥
</details>

<details><summary>मूलम् - विस्वरम्</summary>

आहिताग्नेर्व्रतब्राह्मणम् । 

तस्य वा एतस्याग्न्याधेयस्य सत्यमेवोपचारः । स यः सत्यं वदति, यथा- अग्निं समिद्धं तं घृतेनाभिषिञ्चेत्, एवं हैनं स उद्दीपयति । तस्य भूयो भूय एव तेजो भवति, श्वः श्वः श्रेयान् भवति । अथ यो ऽनृतं वदति, यथा- अग्निं समिद्धं तमुदकेनाभिषिञ्चेत्, एवं हैनं स जासयति । तस्य कनीयः कनीय एव तेजो भवति, श्वः श्वः पापीयान् भवति । तस्मादु सत्यमेव वदेत् ॥ १९ ॥ 
</details>

<details><summary>सायणः</summary>

आहिताग्निना सत्यमेव वदितव्यम्, [^१_४३] न कदाचिदप्यनृतमित्युभयं प्रतिपादयति- **तस्य वे**त्यादिना ॥ १९॥ 

[ अस्याः कण्डिकाया हरिस्वामिकृतापि व्याख्या समुपलभ्यते, सा यथा- **तस्य वा एतस्ये**ति । बाह्याभ्यन्तरस्याग्न्याधेयस्य; तेषामाहितानामग्नीनां बाह्याभ्यन्तराणामित्यर्थः । 'सत्यमेव' नानृतम्, उपधायाचरणमुपचारः; सत्येनैव पूतवचनेन ते अग्नी यज्ञे आधीयन्तेत्यर्थः । कथम् ? यः सत्यं वदति आहिताग्निः स एनमग्निमाहितमन्तर्बहिश्च घृतेनाभिषिञ्चति; अनृतवादी तूदकेन अभिषिञ्चन् 'जासयति’ “जसु हिंसायाम्” । हिनस्ति क्षपयति । तस्य चाधातुरनेन कारणेनैव तेजसो वृद्धिहानी भवतः । तस्मादाहिताग्नेः रक्षणार्थं सत्यविधिः ॥ १९ ॥ ] 

[^१_४३]: "अनृतातिथ्यपनोदपूतिदार्वाधानर्वीसपक्वनाव्युदकानि वर्जयेत्” का० श्रौ० सू० ४. २५७ । 
</details>

<details><summary>Eggeling</summary>

19. Now, attendance on (or, the worship of) that consecrated fire (agnyādheya) means (speaking) the truth. Whosoever speaks the truth, acts as if he sprinkled that lighted fire with ghee; for even so does he enkindle it: and ever the more increases his own vital energy, and day by day does he become better. And whosoever speaks the untruth, acts as

if he sprinkled that lighted fire with water; for even so does he enfeeble it: and ever the less becomes his own vital energy, and day by day does he become more wicked. Let him, therefore, speak nothing but the truth.
</details>


## २०


<details open><summary>विश्वास-प्रस्तुतिः</summary>

(त्त᳘) त᳘दु हा᳘प्यरुणमौ᳘पवेशिं ज्ञात᳘य ऽऊचुः॥  
स्थ᳘विरो वा᳘ ऽअस्यग्नी ऽआ᳘धत्स्वे᳘ति स᳘ होवाच ते᳘ मैत᳘द्ब्रूथ व्वाचंयम᳘ ऽएवैधि न वा ऽआ᳘हिताग्निना᳘ ऽनृतं व्वदित᳘व्यं न व᳘दञ्जा᳘तु ना᳘नृतं व्वदेत्ता᳘वत्सत्य᳘मेवोपचार ऽइ᳘ति॥
</details>

<details><summary>मूलम् - श्रीधरादि</summary>

(त्त᳘) त᳘दु हा᳘प्यरुणमौ᳘पवेशिं ज्ञात᳘य ऽऊचुः॥  
स्थ᳘विरो वा᳘ ऽअस्यग्नी ऽआ᳘धत्स्वे᳘ति स᳘ होवाच ते᳘ मैत᳘द्ब्रूथ व्वाचंयम᳘ ऽएवैधि न वा ऽआ᳘हिताग्निना᳘ ऽनृतं व्वदित᳘व्यं न व᳘दञ्जा᳘तु ना᳘नृतं व्वदेत्ता᳘वत्सत्य᳘मेवोपचार ऽइ᳘ति॥
</details>

<details><summary>मूलम् - Weber</summary>

तदु हाप्यरुणमौ᳘पवेशिं ज्ञात᳘य ऊचुः [^wbr_7] ॥  
स्थ᳘विरो वा᳘ अस्यग्नी आधत्स्वे᳘ति स᳘ होवाच ते मैत᳘द्ब्रूथ वाचंयम᳘ एॗवैधि न वा आ᳘हिताग्निना᳘नृतं वदित᳘व्यं न व᳘दञ्जातु [^wbr_8] ना᳘नृतं वदेत्ता᳘वत्सत्य᳘मेॗवोपचार इ᳘ति॥  

[^wbr_7]: ऊचु । A., which might be indeed the correct reading. 

[^wbr_8]: न व᳘दं जातू A.

</details>

<details><summary>मूलम् - विस्वरम्</summary>

तदु हाप्यरुणमौपवेशिं ज्ञातय ऊचुः- स्थविरो वा असि, अग्नी आधत्स्वेति । स होवाच- ते मैतद् ब्रूथ, वाचंयम एवैधि । न वा आहिताग्निनानृतं वदितव्यम् । न वदन् जातु नानृतं वदेत् । तावत् सत्यमेवोपचार इति ॥ २० ॥ इत्यग्न्याधानविधिः संपूर्णः ॥ 
</details>

<details><summary>सायणः</summary>

एतत्सत्यवदनस्याग्निसमिन्धनहेतुत्वमृषिवाक्यसम्बन्धेन द्रढयंति- **तदु हे**ति । 'तत्' तत्रोक्तविषये ऽपि खल्वेवं पूर्ववृत्तान्तः संजातः । उपवेशो नाम कश्चित्, तस्य पुत्रम् 'अरुणम्' तदीयाः 'ज्ञातयः' उक्तवन्तः । क्रिमिति ? हे अरुण ! 'स्थविरः' वृद्धः 'असि' अत आमुष्मिकसिद्धये अग्न्याधानं कुर्विति । स चैवं प्रत्युक्तवान् । कथमिति [^१_४४] । मैतद् ब्रूथेति तद्वचनम् । 'वाचंयम एवैधि' वाग्यत एव भवेति । कुत एवं प्रार्थ्यते तत्राह- **न वा** इति । आहिताग्निना हि अनृतं न वदितव्यम् । वाग्व्यवहारं कुर्वतस्त्वनृतवदननिषेधो न सम्भवति । यस्मादेवमृषिणोक्तम्- “न वदन् जातु"- इत्यादि तस्मात् सत्यवचनमेवाग्न्याधेयस्याङ्गमित्यर्थः [^२_४४] ॥ २० ॥६॥ (२-२) 

[^१_४४]: कथमिति-अहमग्नी आधास्ये ? 'ते' यूयम् 'मैतद्' वचनं 'ब्रूथ' । इति क्व० पाठः । 

[^२_४४]: "अनृतातिथ्यापनोदपूतिदार्वाधानर्बीसपक्वनाव्युदकानि वर्जयेत्” इति का० श्रौ० सू० ४ । २५७ । यजमान आधानानंतरमेतानि यावज्जीवं वर्जयेत् । इति तत्र दे० या० भा० ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथब्राह्मणभाष्ये द्वितीयकाण्डे द्वितीयाध्याये द्वितीयं ब्राह्मणम् ॥ २-२-२ ॥ 
</details>

<details><summary>Eggeling</summary>

20. Now the kinsmen spake unto Aruṇa Aupaveśi, 'Thou art advanced in years: establish thou the two fires!' He replied, 'Speak ye not thus! be thou a restrainer of speech [^egg_706]; for he who has established the fires must not speak an untruth: let him rather not speak at all, but let him not speak an untruth. Worship, above all, is truthfulness.'

[^egg_706]: 313:1 The Kāṇva text has: He said, 'Speak ye not thus; be thou a restrainer of speech!'--'Speak ye not,' so (he said); for, having established the two fires, one should not speak untruthfully (mr̥shā), nor should he who utters speech speak untruthfully. He should, therefore, strive to speak nothing but the truth.
</details>

