<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;भट्ट-भास्कर-भाष्यम् on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/</link>
    <description>Recent content in &#43;भट्ट-भास्कर-भाष्यम् on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/1/</guid>
      <description>&amp;hellip;
अथ द्वितीया - वाय्वश्वा इति ॥ हे आपः ! या यूयं वाय्वश्वाः वायव एव अश्वस्थानीयाः वोढारो यासां रश्मिपतयः रश्मय एव पतयः पातारो यासाम् । उभयत्रापि &amp;ldquo;परादिश्छन्दसि&amp;rdquo; इत्युत्तरपदाद्युदात्तत्वम् । मरीच्यात्मानः मरीचय एव आत्मा शरीरमाधारभूतं यासां अद्रुहः कस्यचिदपि द्रोहमकुर्वाणाः अत एव देवीः देवनशीलाः भुवनसूवरीः भुवनस्य भूतजतस्य सवित्र्यः । क्वनिपि &amp;ldquo;वनोरचः&amp;rdquo; इति ङीब्रेफौ, उभयत्रापि &amp;ldquo;वा छन्दसि&amp;rdquo; इति पूर्वसवर्णदीर्घत्वम् । तादृश्यो यूयं पुत्रवत्वाय सम्यगध्ययनादिनिर्वृत्या यथा पुत्रवान् स्यां तदनुरूपं मे मां सुत अनुजानीत । मम वा पुत्रवत्वमनुजानीत । उभयत्रापि कर्मणस्सम्प्रदानत्वम् । षु प्रसवैश्वर्ययोः, आदादिकः ॥४॥ अथ तृतीया - महानाम्नीरिति ॥ अत्र केषुचित् वाक्येषु ऐकश्रुत्यं दृश्यते केषु चित् त्रैस्वर्यमेव । केचिदाहुः - उदात्तनिहतस्वार्यप्रचयेभ्यो विलक्षणा । एकश्रुतिस्ससूत्रेषु पञ्चप्रश्नेषु दृस्यते ॥इति॥ तत्र &amp;ldquo;विभाषा छन्दसि&amp;rdquo; इत्यस्य व्यवस्थितविषयत्वादेवं भवतीति द्रष्टव्यम् । यदा चैकश्रुत्यं तदा वाक्यस्य अन्त्यमक्षरमेकमुदात्तं, क्वचित्तु द्वे । ततः पूर्वस्य सन्नतरः । ततः पूर्वेषां त्रैस्वर्यं ऐकश्रुत्येन बाध्यते । तत्राद्यमक्षरं लघु चेति प्रायेण निहन्यते । शेषमेकश्रुतिर्भवति । तत्र केनेदमुदात्तत्वमिति चिन्त्यम् । केचित्त्वाहुः - &amp;ldquo;कृत्तद्धितसमासाश्च&amp;rdquo; इति समासग्रहणस्य व्यत्ययेन नियमार्थत्वमाश्रित्य वाक्यस्यापि प्रातिपदिकत्वात् &amp;ldquo;फिषः&amp;rdquo; इत्यन्तोदात्तत्वं प्रवर्तत इति । द्व्युदात्तत्वे हेत्वन्तरं मृग्यमिति यत्किञ्चिदेतत् । तस्मात् &amp;ldquo;व्यत्ययो बहुलम्&amp;rdquo; इति प्राप्तस्य स्वरान्यत्वस्य अयं प्रकारविशेषः । आहुश्च - वर्णान्यो वा स्वरान्यो वा पञ्चप्रश्नेषु दृश्यते । इति । अत्र तु द्वयोर्वाक्ययोरैकश्रुत्यं, द्वयोस्त्रैस्वर्यम् । महानाम्नीः महानाम्न्यः महाफलं नाम यासाम् । &amp;ldquo;अन उपधालोपिनः&amp;rdquo; इति ङीप् । महामानाः महाफलाः पूजा यासां ताः महसः महस्वत्यः महोऽन्नं तेजश्च । &amp;ldquo;लुगकारैकाररेफाश्च&amp;rdquo; इति मत्वर्थीयो लुप्यते । महसः च स्वः सवित्र्यः । सूतेः क्विपि उवङादेशं बाधित्वा यणादेशः । यद्वा - वीप्सायां द्विर्वचनं, सर्वस्य च महसः सवित्र्य इति । देवीरित्यादि । गतम् । पर्जन्यसूवरीरिति विशेषः । एष महानाम्नीशब्दः सर्वासां नामनिमित्तं हविष्पान्तीयवच्छत्रिवच्च ॥५॥ अथ चतुर्थी - अपाश्न्युष्णिमिति ॥ अशेरुषेश्च औणादिके निन्प्रत्यये अश्निरुष्णिर्यस्मिन्निति बहुव्रीहौ व्यश्नुवानदाहोऽग्निरुच्यते । योऽध्ययनादिविघ्नकारी ग्रामादिव्यापी महाविषयोऽग्निः तं इतः अस्मात् अध्ययनादिस्थानात् अपहित । हितेति वक्ष्यमाणेन अपेतिपदं प्रत्येकं अभिसम्बध्यते । हन्तेर्लोटि वर्णव्यत्ययेन इकारः । यद्वा - हिनोतेर्लोटि छान्दसो विकरणस्य लुक् । अपहिनुत अस्मत्पार्श्वात् अपनयत । &amp;ldquo;निपातस्य च&amp;rdquo; इत्युपसर्गस्य दीर्घत्वम् । द्वितीयेन अश्न्युष्णिशब्देन सर्वाङ्गव्यापी दाहोऽध्ययनादिविघ्नकारी ज्वरादिरुच्यते । तं चापनयत । रघतिश्शोषणकर्मा । अघशब्दस्य वा रेफोपजनः । यदध्ययनादिविघ्नहेतुरात्मनि श्लिष्टं मलं तच्चापनयत । अत्रापि पूर्ववत् उपसर्गस्य दीर्घत्वम् । एवमेतेषु वाक्येषु व्यत्ययेनापशब्दस्य अन्तोदात्तत्वम् । प्रतिसंबन्धिनां तु अश्न्युष्ण्यादीनां यथा प्राप्तस्वरता । यत्र तु प्रतिसंबन्धिनां स्वरव्यत्ययः तत्रापशब्दस्वरमेवाद्युदात्तत्वं प्रतिपद्यते अपाघ्रामित्यादिषु । इदं च पञ्चप्रश्नानुज्ञातस्य स्वरान्यत्वस्य प्रकारवैचित्र्यमिति द्रष्टव्यम् । अघ्रां अघ्रातव्यं दुर्गन्धं घ्राणशक्तिहानिं वा अस्मत्तः अपनयत । सर्वानुदात्तमेवेदं पदम् । अवर्तिं दारिद्र्यं, वृत्यभावरूपमालस्यं वा अपनयत । अत्राव्ययपूर्वपदप्रकृतिस्वरत्वं बाधित्वा व्यत्ययेनोत्तरपदाद्युदात्तत्वम् । पुनश्च अपशब्दग्रहणात् यदन्यदप्यध्ययनादिविरोधि तत्सर्वमपनयतेति । देवीरित्यादि । व्याख्यातम् ॥६॥ अथ पञ्चमी - वज्रमिति ॥ पूर्वत्र अश्न्युष्ण्यादीनां अपनयनं प्रार्थितं; इदानीं तु वज्रादीनां उन्नयनं प्रार्थ्ययते । त्रैलोक्यरक्षाहेतुरिन्द्रायुधं वज्रं तदूर्ध्वं उदीषत उच्छ्रिततरमुन्नयत । अस्मदध्ययनाद्यविघ्नसिध्यर्थं उद्भूतसामर्थ्यं कुरुत । ईष गत्यादिषु । यद्वा - ई गतौ, लेटि &amp;ldquo;सिब्बहुलं लेटि&amp;rdquo; इति सिप् । देवीरिति । गतम् । अजीताः अजिताः प्राणाः तांश्च उन्नयत । यद्वा - उक्तैरश्न्युष्णादिभिः अजितानस्मान् । वर्णव्यत्ययेन दीर्घः । भुवनं भूतजातं गवादिकं चोन्नयत । देवसूवरीः देवानामपि सवित्र्यः यूयम् । &amp;ldquo;वा छन्दसि&amp;rdquo; इति दीर्घत्वम् । पूर्ववत् क्वनिपि ङीब्रेपौ । आदित्यानदितेः पुत्रान् देवांश्चोन्नयत । अदितिं च देवीं पृथिवीमुन्नयत । योनिना योनित्वेन कारणभावेन भूत्वा । विश्वस्य हि यूयं कारणमिति भावः । यदाहुः - &amp;ldquo;अप एव ससर्जादौ&amp;rdquo; इति ॥७॥ ओषधिरुदकं चोपस्पृश्य दद्यात् । अध्वर्युः तत्सहोपदध्यात् उपधानकाले - शिवा न इति द्विपदया गायत्र्या ॥ नः अस्माकं दिव्याः आपः शिवाः शान्ता भवन्तु । ओषधयः च शन्तमाः सुखतमाः शान्ततमा भवन्तु । दिवमर्हन्तीति दिव्याः । &amp;ldquo;छन्दसि च&amp;rdquo; इति यः ॥८॥ भूमिमुपस्पृशेत्, भूमिवतीं चोपदध्यात् उपधानकाले - सुमृडीकेति द्विपदया गायत्र्या ॥ सुमृडीका सुष्ठु सुखयित्री । यद्वा - शोभना मृडीकाः सुखयितारोऽवयवा यस्याः । &amp;ldquo;मृडीकादयश्च&amp;rdquo; इत्युणादिषु निपात्यते । &amp;ldquo;नञ्सुभ्याम्&amp;rdquo; इत्युत्तरपदान्तोदात्तत्वम् । सरस्वति सर इत्युदकनाम तद्वति, उदकाधारत्वात् अबिष्टकावत्त्वाद्वा । तादृशी त्वमसि । सर इत्यस्य व्यत्ययेन अन्त्यस्य वर्णान्यत्वम् । आमन्त्रितत्वे हि निघातप्रसङ्गः । स्वरान्यत्वं वा - हे सरस्वति !</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/3/</guid>
      <description>०४ 1द्वौ षढ्ढोतारौ, ‘सूर्यं ते&amp;rsquo; इत्येकः ‘वाग्योता&amp;rsquo; इत्यन्यः तत्र च होतृब्राह्मणे &amp;lsquo;वाग्घोता षढ्ढोतॄणाम्&amp;rsquo; इति दर्शनात् । स एव &amp;lsquo;उत्तरतः प्राञ्चं षढोतारम्&#39;12 इति विधीयते । ‘सूर्य ते&amp;rsquo; इत्यस्य तु पशुबन्धादिषु विनियोगः । सूर्य ते चक्षुः । हे वाचस्पते! तव चक्षुः सूर्यं अनुप्रविष्टमिति शेषः । सूर्यात्मना चक्षुषा त्वं विश्वं पश्यसीतिभावः । वातमनुप्रविष्टस्तव प्राणः त्वदीयेन प्राणेन विश्वं प्राणितीति । द्यां पृष्ठं उपरिभागः, स एव द्यौरिति । अन्तरिक्षं तव अत्मा । अङ्गैः अवयवैः यज्ञं, तव अङ्गानि यज्ञाङ्गानि । पृथिवीं शरीरैः शरीरेण । वचनव्यत्ययः । शरीरभेदैर्वा तव शरीरं पृथिवी इति ॥ 2अथ ग्रहः ॥ हे वाचस्पते!</description>
    </item>
    
  </channel>
</rss>
