+++
title = "२३ इष्टिकल्पः"

+++
त्रयोविंशः प्रश्नः

## १ 

<details><summary>मूलम्</summary>

अथातो इष्टिकल्पं व्याख्यास्यामः ॥
</details>

<details><summary>English</summary>

Now we shall expain the Iṣṭikalpa. 
</details>

<details><summary>मूलम्</summary>

स ह स्माह बौधायनः पञ्चदशसामिधेनीकाः स्युर्वार्त्रघ्नावाज्यभागावुच्चैर्देवता इत्यत्रो ह स्माह शालीकिः सप्तदशसामिधेनीकाः स्युर्वृधन्वन्तावाज्यभागावुपाँ शुदेवता इति ॥
</details>

<details><summary>English</summary>

Baudhāyana says that the Iṣṭis should be with fifteen Sāmidhenī verses, there should be Vārtraghna Ajyabhāgas, and the offerings should be made with mantras recited loudly. Śālīki says that they should be with seventeen Sāmidhenīs, there should be Vṛdhanvant  Ājyabhāgas, and the offerings should be made with mantras recited in a low tone. 
</details>

<details><summary>मूलम्</summary>

याजमानस्य करण इति ॥
</details>

<details><summary>English</summary>

As for the performance of the sacrificer's duties: 
</details>

<details><summary>मूलम्</summary>

सँसिद्धमिष्टिपथे याजमानं कुर्यादिति बौधायनः
</details>

<details><summary>English</summary>

The sacrificer's duties should be performed as prescribed while the Iṣṭi is going on, so says Baudhāyana. 
</details>

<details><summary>मूलम्</summary>

कुर्याद्यथावकाशं याजमानमिति शालीकिः ॥
</details>

<details><summary>English</summary>

The sacrificer's duties may be performed as may be suitable, so says Śālīki. 
</details>

<details><summary>मूलम्</summary>

अग्नये पथिकृते पुरोडाशमष्टाकपालं निर्वपेद्यो दर्शपूर्णमासयाजी सन्नमावास्यां वा पौर्णमासीं वातिपादयेदिति ॥
</details>

<details><summary>English</summary>

As for the injunction that one who, being a performer of the Full-moon and New-moon sacrifices, passes over the new-moon day or full-moon day (without the performance) should offer a cake on eight potsherds to Pathikṛt Agni: 
</details>

<details><summary>मूलम्</summary>

स ह स्माह बौधायनः पाथिकृतं निरुप्य वैश्वानरं द्वादशकपालमनुनिर्वपेदथातिपन्नां प्रतियजेदित्यत्रो ह स्माह शालीकिः पाथिकृतं निरुप्य वैश्वानरं द्वादशकपालँ समानतन्त्रमनुनिर्वपेन्न चातिपन्नां प्रतियजेदित्यन्यतरेणैव सहातिपन्नां प्रतियजेदित्यौपमन्यवोऽत्रो ह स्माहाञ्जीगविर्वि वा एतस्य यज्ञश्छिद्यते यस्य तन्त्रे प्रततेऽन्यत्तन्त्रं प्रतायते
</details>

<details><summary>English</summary>

Baudhāyana says that having performed a sacrifice for Pathikṛt Agni, one should subsequently offer a cake on twelve potsherds to Vaiśvānara Agni, and then perform the Iṣṭi which is passed over. Śālīki says that one should perform the Iṣṭi for Pathikṛt Agni and combinedly offer a cake on twelve potsherds to Vaiśvānara Agni, and need not perform the Iṣṭi which is passed over. Aupamanyava says that one should perform the Iṣṭi which is passed over combinedly with any one of the two Iṣṭis. Āñjīgavi says that the sacrifice of one for whom another sacrifice intervenes while the performance is going on becomes violated. 
</details>

<details><summary>मूलम्</summary>

य एवैषोऽच्युत आग्नेयोऽष्टाकपालस्तमेव पौर्णमास्यां वामावास्यायां वा पाथिकृतं कुर्यान्न चातिपन्नां प्रतियजेदिति ॥
</details>

<details><summary>English</summary>

One should turn into an Ișți for Pathikṛt Agni on the full-moon or new-moon day the offering of a cake on eight potsherds-the Iṣṭi which is standing. One need not perform the Iṣṭi which is passed over. 
</details>

<details><summary>मूलम्</summary>

अग्नये व्रतपतये पुरोडाशमष्टाकपालं निर्वपेद्य आहिताग्निः सन्नव्रत्यमिव चरेदिति ॥
</details>

<details><summary>English</summary>

One who, being an Āhitāgni, violates the vow, should offer a cake on eight potsherds to Vratapati Agni: 
</details>

 

<details><summary>मूलम्</summary>

आधानप्रभृत्येवैतदुक्तं भवतीति बौधायनोऽन्वाहितेषु चैवोपसमाहितेषु चाग्निष्विति शालीकिः ॥
</details>

<details><summary>English</summary>

This is applicable since the time when one sets up the fires, so says Baudhāyana. When the Anvādhāna rite has been performed and fuel has been added to the fires, says Śālīki. 
</details>

<details><summary>मूलम्</summary>

अग्नये रक्षोघ्ने पुरोडाशमष्टाकपालं निर्वपेद्यँरक्षाँसि सचेरन्निति ॥
</details>

<details><summary>English</summary>

One with whom Rakṣases are associated should offer a cake on eight potsherds to Rakṣohan Agni : 
</details>

<details><summary>मूलम्</summary>

हुत्वाग्निहोत्रमिष्टिँसँस्थापयेदिति बौधायनः
</details>

<details><summary>English</summary>

Baudhāyana says that one should first offer the Agnihotra and then conclude the Iṣṭi. 
</details>

<details><summary>मूलम्</summary>

सँस्थितायामिष्ट्यामग्निहोत्रं जुहुयादिति शालीकिः ॥
</details>

<details><summary>English</summary>

Śālīki says that one should first conclude the Iṣṭi and then offer the Agnihotra.  
</details>

<details><summary>मूलम्</summary>

अग्नये रुद्र वते पुरोडाशमष्टाकपालं निर्वपेदभिचरन्निति ॥
</details>

<details><summary>English</summary>

One who wants to practise exorcism should offer a cake on eight potsherds to Rudravant Agni : 
</details>

<details><summary>मूलम्</summary>

स ह स्माह बौधायनो लोहितोष्णीषा लोहितवाससश्चर्त्विजः प्रचरेयुरिति
</details>

<details><summary>English</summary>

Baudhāyana says that the priests should act wearing red turbans and red garments. 
</details>

<details><summary>मूलम्</summary>

याज्यापुरोऽनुवाक्याभ्यामेवैतदुक्तं भवतीति शालीकिः ॥
</details>

<details><summary>English</summary>

Śālīki says that the character of the Iṣṭi becomes manifest in the puronuvākyā and yājyā themselves. 
</details>

<details><summary>मूलम्</summary>

अग्नये सुरभिमते पुरोडाशमष्टाकपालं निर्वपेद्यस्य गावो वा पुरुषा वा प्रमीयेरन्यो वा बिभीयादिति ॥
</details>

<details><summary>English</summary>

One whose cattle or men perish or who becomes frightened should offer a cake on eight potsherds to Surabhimant Agni : 
</details>

<details><summary>मूलम्</summary>

स ह स्माह बौधायनः प्रोक्षणीषु च गन्धानावपेयुर्गन्धवन्तश्चर्त्विजः प्रचरेयुरिति
</details>

<details><summary>English</summary>

Baudhāyana says that one should put into the Prokṣaṇī water a smelling substance and the priests should act wearing smelling materials. 
</details>

<details><summary>मूलम्</summary>

याज्यापुरोऽनुवाक्याभ्यामेवैतदुक्तं भवतीति शालीकिः ॥
</details>

<details><summary>English</summary>

Śālīki says that this (character of the Iṣṭi) is manifest in the puronuvākyā and yājyā themselves. 
</details>

<details><summary>मूलम्</summary>

अग्नये कामाय पुरोडाशमष्टाकपालं निर्वपेद्यं कामो नोपनमेदिति ॥
</details>

<details><summary>English</summary>

One whose desire is not fulfilled should offer a cake on eight potsherds to Agni the desire 
</details>

<details><summary>मूलम्</summary>

स ह स्माह बौधायनो या तत्राम्नाता स्यात्तां चेन्निर्वपतः कामो न समृध्येताथैवं कुर्यादित्येषैव सार्वकामिकी स्यादिति शालीकिः
</details>

<details><summary>English</summary>

Baudhāyana says that one should perform this Iṣṭi if his sacrifice performed for the fulfilment of a specific desire does not yield fruit. Śālīki says that this Iṣṭi itself is prescribed for the fulfilment of all desires. 
</details>

<details><summary>मूलम्</summary>

कामेकाम एषा स्यादित्यौपमन्यवः ॥
</details>

<details><summary>English</summary>

Aupamanyava says that this Iṣṭi should be performed whenever one entertains any desire. 
</details>

<details><summary>मूलम्</summary>

अग्नये ज्योतिष्मते पुरोडाशमष्टाकपालं निर्वपेद्यस्याग्निरुद्धृतोऽहुतेऽग्निहोत्र उद्वायेदिति ॥
</details>

<details><summary>English</summary>

One whose (Āhavanīya) fire, carried forth, becomes extinguished without the Agnihotra being offered should offer a cake on eight potsherds to Jyotişmant Agni: 
</details>

 

<details><summary>मूलम्</summary>

सूत्रँशालीकेरत्रो ह स्माह बौधायनो मन्थनमधिमन्थनमुपसमिन्धनमित्येतान्मन्त्रान्निगदेदिति ॥
</details>

<details><summary>English</summary>

(The view expressed in) the sūtra (is that) of Śālīki. Baudhāyana says that one should recite the manthana,[^1-1491] adhimanthana[^2-1491] and upasamindhana[^3-1491] formulas.   

[^1-1491]: namely, the verse ataḥ prathamaṁ jajñe .....  

[^2-1491]: namely, iṣe rayyai ramasva ...  

[^3-1491]: namely, Sārasvatau tvo'tsau prāvatām. 
</details>

<details><summary>मूलम्</summary>

वैश्वानरं द्वादशकपालं निर्वपेत्पुत्रे जात इति ॥
</details>

<details><summary>English</summary>

One should offer a cake on twelve potsherds to Vaiśvānara Agni when a son is born: 
</details>

<details><summary>मूलम्</summary>

स ह स्माह बौधायन उत्थितायां निर्दशायां वैश्वानरं द्वादशकपालं निर्वपेत्सँ स्रावस्य च कुमारं प्रलेहयेदिति
</details>

<details><summary>English</summary>

Baudhāyana says that after ten days have passed, one should offer a cake on twelve potsherds to Vaiśvānara Agni, and make the baby lick the drops of the oblation. 
</details>

<details><summary>मूलम्</summary>

जातमेव विदित्वेति शालीकिर्न च सँस्रावस्य कुमारं प्रलेहयेदित्यनन्तरे पर्वणीत्यौपमन्यवः १
</details>

<details><summary>English</summary>

Śālīki says that one should do so immediately after being aware of the birth. Further one should not make the baby lick the drops of the oblation. Aupamanyava says that (one should perform the Iṣṭi) on the next Parvan day. 
</details>


## २ 

<details><summary>मूलम्</summary>

विपर्यस्तहविषीति ॥
</details>

<details><summary>English</summary>

As regards the reversal of the oblations: 
</details>

<details><summary>मूलम्</summary>

मारुतः प्रथमं मन्त्रकर्म लभेतेति बौधायनोऽवदानत इति शालीकिः
</details>

<details><summary>English</summary>

Baudhāyana says that the cake to the Maruts should receive the accomplishment with formulas from the first. Since the taking of portions, says Śālīki. 
</details>

<details><summary>मूलम्</summary>

प्रदानत इत्यौपमन्यवश्चातुष्प्राश्यादित्यौपमन्यवीपुत्रः ॥
</details>

<details><summary>English</summary>

Since the offering, says Aupamanyava. Since the fourfold division of the remnants of the cake, says Aupamanyavīputra. 
</details>

<details><summary>मूलम्</summary>

वैश्वानरं द्वादशकपालं निर्वपेदायतनं गत्वेति ॥
</details>

<details><summary>English</summary>

As for the injunction that after having gone to the field one should offer a cake on twelve potsherds to Vaiśvānara Agni : 
</details>

<details><summary>मूलम्</summary>

यत्रैव यतिष्यमाणः स्यात्तदायतनं तद्गत्वा वैश्वानरं द्वादशकपालं निर्वपेदिति बौधायनः
</details>

<details><summary>English</summary>

Field is that where he is going to fight. Reaching there one should offer a cake on twelve potsherds to Vaišvānara Agni. So 
says Baudhāyana. 
</details>

<details><summary>मूलम्</summary>

स्वस्थानेष्वेवाग्निष्विति शालीकिः ॥
</details>

<details><summary>English</summary>

On the fires in his own place, says Śālīki.  
</details>

<details><summary>मूलम्</summary>

यया रज्ज्वोत्तमां गामाजेदिति ॥
</details>

<details><summary>English</summary>

As for the injunction that the cord with which one drives away the last cow: 
</details>

<details><summary>मूलम्</summary>

सूत्रं बौधायनस्येमां तेऽसौ प्राहैषीदित्येव ब्रूयादिति शालीकिः ॥
</details>

<details><summary>English</summary>

(The view expressed in) the sūtra (is that) of Baudhāyana. One should say "he has sent her to thee" says Śālīki. 
</details>

 

<details><summary>मूलम्</summary>

बलबजानपीध्मे सन्नह्येदिति ॥
</details>

<details><summary>English</summary>

As for the injunction that one should tie the grass Eleusine Indica with the faggot: 
</details>

<details><summary>मूलम्</summary>

सूत्रं बौधायनस्य
</details>

<details><summary>English</summary>

(The view expressed in) the sūtra (is that) of Baudhāyana. 
</details>

<details><summary>मूलम्</summary>

बलबजानामप्यत्र बर्हिः सन्नद्धं भवतीति शालीकिः ॥
</details>

<details><summary>English</summary>

Even the Barhis of Eleusine Indica is tied up. 
</details>

<details><summary>मूलम्</summary>

आग्नावैष्णवमेकादशकपालं निर्वपेदभिचरन्निति ॥
</details>

<details><summary>English</summary>

One who is going to practise exorcism should offer a cake on eleven potsherds to Agni-Viṣņu: 
</details>

<details><summary>मूलम्</summary>

सूत्रं बौधायनस्य
</details>

<details><summary>English</summary>

(The view expressed in) the sūtra (is that) of Baudhāyana. 
</details>

<details><summary>मूलम्</summary>

प्रत्यभिचरन्तमेव विदित्वेति शालीकिः ॥
</details>

<details><summary>English</summary>

(One should do so) only after being aware of somebody practising exorcism against him, says Śālīki.  
</details>

<details><summary>मूलम्</summary>

सारस्वतमाज्यमिति ॥
</details>

<details><summary>English</summary>

As for the clarified butter for Sarasvatī: 
</details>

<details><summary>मूलम्</summary>

मन्त्रनिरुप्तमेतद्घृतँस्यादिति बौधायनस्
</details>

<details><summary>English</summary>

This clarified butter should be poured out with a formula, says Baudhāyana. 
</details>

<details><summary>मूलम्</summary>

तूष्णीकमिति शालीकिः
</details>

<details><summary>English</summary>

(Poured out) silently, says Śālīki. 
</details>

<details><summary>मूलम्</summary>

कालेकाल एवैनद्ध्रुवाव्याद्गृह्णीयादित्यौपमन्यवः ॥
</details>

<details><summary>English</summary>

One should take it each time from the clarified butter in the Dhruvā, says Aupamanyava. 
</details>

<details><summary>मूलम्</summary>

अध्वरकल्पायामिति ॥
</details>

<details><summary>English</summary>

In the Adhvarkalpā Iṣṭi: 
</details>

<details><summary>मूलम्</summary>

स ह स्माह बौधायन इडान्तं प्रथमं तन्त्रं कुर्यादेवं द्वितीयं तृतीयेन सहावशेषं वर्तयेदित्यत्रो ह स्माह शालीकिरा प्रणीनात्प्रथमस्य तन्त्रस्य परिशाययेदेव द्वितीयमेव तृतीयं तृतीयेन सहावशेषं वर्तयेदिति
</details>

<details><summary>English</summary>

Baudhāyana says one should complete the first part with Iḍā; similarly the second; with the third part he should go through the entire ritual. Śālīki says that one should close the procedure of the first part at the carrying forth of Praṇītā-waters.[^1-1493] Similarly the second, similarly the third. With the third part he should go through the entire ritual.  


[^1-1493]: Caland reads praṇīnāt. Emended as praṇītāpṛaṇayanãi. 
</details>

<details><summary>मूलम्</summary>

सपूर्णपात्रविष्णुक्रमा इत्यौपमन्यवः ॥
</details>

<details><summary>English</summary>

Aupamanyava says that he should conclude it with the pouring down of the Praṇīta-vessel full of water and stepping the Viṣṇu- strides. 
</details>

<details><summary>मूलम्</summary>

यो ब्रह्मवर्चसकामः स्यात्तस्मा एतँसोमारौद्रं चरुं तिष्यापूर्णमासे निर्वपेदिति ॥
</details>

<details><summary>English</summary>

For one desirous of dignity obtained by the study of Veda, one should offer cooked rice to Soma-Rudra on the full-moon day of the month of Paușa: 
</details>

 

<details><summary>मूलम्</summary>

उपवसथीयेऽहन्निर्वपेदिति बौधायनो यजनीयेऽहन्निति शालीकिः ॥
</details>

<details><summary>English</summary>

One should pour out (paddy) on the Upavasatha-day, says Baudhāyana. On the day of offering, says Śālīki. 
</details>

<details><summary>मूलम्</summary>

आज्यं प्रोक्षणमाज्येन मार्जयन्त इति ॥
</details>

<details><summary>English</summary>

As for the injunction that clarified butter should be used for sprinkling, and also cleansing is made with clarified butter: 
</details>

<details><summary>मूलम्</summary>

उदकुम्भ आज्यस्रुवं प्रत्यस्येदिति बौधायनः
</details>

<details><summary>English</summary>

One should put a spoonful of clarified butter into the pitcher full of water, says Baudhāyana. 
</details>

<details><summary>मूलम्</summary>

प्रोक्षणं चैव मार्जनं चाज्येन कुर्यादथेतरदद्भिः कुर्यादिति शालीकिर्यत्किं चाद्भिः कायँर्स्यात्सर्वं तदाज्येन कुर्यादित्यौपमन्यवः ॥
</details>

<details><summary>English</summary>

One should do the sprinkling and cleansing with clarified butter, all else with water, says Śālīki. Whatever is to be done with water, all that should be done with clarified butter, says Aupamanyava. 
</details>

<details><summary>मूलम्</summary>

यदि बिभीयाद्दुश्चर्मा भविष्यामीति सोमापौष्णं चरुं निर्वपेदिति ॥
</details>

<details><summary>English</summary>

One who is afraid that "I shall meet with skin-trouble" should offer cooked rice to Soma-Pūṣan. 
</details>

<details><summary>मूलम्</summary>

विज्ञातेषु रूपेषु निर्वपेदिति बौधायनः
</details>

<details><summary>English</summary>

One should make the offering after the symptoms become clear, says Baudhāyana. 
</details>

<details><summary>मूलम्</summary>

पुरस्तादेव शङ्कमान इति शालीकिः ॥
</details>

<details><summary>English</summary>

One who is already suspicious about it, says Śālīki.  
</details>

<details><summary>मूलम्</summary>

अर्धेष्विति ॥
</details>

<details><summary>English</summary>

As for the half portions: 
</details>

<details><summary>मूलम्</summary>

सँस्थितायामिष्ट्यामर्धानभ्यादध्यादिति बौधायनोऽत्रैव परिशयीरन्निति शालीकिः २
</details>

<details><summary>English</summary>

One should put the remaining halves on fire after the Iṣṭi is concluded, says Baudhāyana. They may lie there only, says Śālīki.  
</details>

## ३ 

<details><summary>मूलम्</summary>

विपर्यस्तहविषीति ॥
</details>

<details><summary>English</summary>

As for the reversal of the oblations: 
</details>

<details><summary>मूलम्</summary>

मारुतः प्रथमं मन्त्रकर्म लभेतेति बौधायनोऽवदानत इति शालीकिः
</details>

<details><summary>English</summary>

The accomplishment of the oblation for the Maruts with the formulas should be done from the first, says Baudhāyana. From the taking of portions onwards, says Śālīki. 
</details>

<details><summary>मूलम्</summary>

प्रदानत इत्यौपमन्यवश्चातुष्प्राश्यादित्यौपमन्यवीपुत्रः ॥
</details>

<details><summary>English</summary>

From the offering onwards, says Aupamanyava. From the distribution of the remnants in four parts, says Aupamanyavīputra.  
</details>

<details><summary>मूलम्</summary>

मारुतीभ्याँहोता यजतीति ॥
</details>

<details><summary>English</summary>

As for the injunction that the Hotr̥ recites the puronuvākyā and yājyā for the Maruts: 
</details>

<details><summary>मूलम्</summary>

स ह स्माह बौधायन आदित एव होता मरुत आवाहयेदनुवाचनतोऽध्वर्युरिति
</details>

<details><summary>English</summary>

Baudhāyana says that the Hotṛ should invoke the Maruts first (i.e. before Indra). The Adhvaryu (should mention the Maruts) in respect of the anuvākyā.  
</details>

<details><summary>मूलम्</summary>

याज्यापुरोऽनुवाक्याभ्यामेवैतदुक्तं भवतीति शालीकिः ॥
</details>

<details><summary>English</summary>

Śālīki says that this (reversal) is spoken of in respect of the puronuvākyā and yājyā only. 
</details>

<details><summary>मूलम्</summary>

आदित्येभ्यो भुवद्वद्भ्यश्चरुं निर्वपेद्भूतिकाम इति ॥
</details>

<details><summary>English</summary>

As for the injunction that one desirous of prosperity should offer cooked rice to Bhuvadvat Ādityas. 
</details>

<details><summary>मूलम्</summary>

सूत्रँशालीकेरत्रो ह स्माह बौधायनः सर्वाः सपदाः सर्वाः ससावित्राः सर्वाः समयूखेध्मा इति ॥
</details>

<details><summary>English</summary>

(The view expressed in) the sūtra (is that) of Śālīki. Baudhāyana says that all (Iṣṭis to Ādityas) should be characterised by the taking of the dust under the feet, by the oblation-material poured out with the formula addressed to Savitr̥̥ and by the faggot with pins added to it. 
</details>

<details><summary>मूलम्</summary>

पदपाँसूनाँहरण इति ॥
</details>

<details><summary>English</summary>

As for the carrying of the dust under the feet: 
</details>

<details><summary>मूलम्</summary>

सूत्रँशालीकेरत्रो ह स्माह बौधायनः समस्तेनैवास्य मन्त्रेण पदपाँ सून्हृत्वोत्तर वर्ग्य आवपेद्
</details>

<details><summary>English</summary>

(The view expressed in) the sūtra (is that) of Śālīki. Baudhāyana says that one should carry the dust under the feet (of the obstructor) with the combined formula and put it into the upper garment (of the obstructed)
</details>

<details><summary>मूलम्</summary>

अथ तूष्णीमुरस्यनुनिनयेदिति ॥
</details>

<details><summary>English</summary>

and pour silently over his chest. 
</details>

<details><summary>मूलम्</summary>

शतँसुवर्णानि कृष्णलानि भवन्तीति ॥
</details>

<details><summary>English</summary>

As for the injunction that there should be a hundred pieces of gold each weighing equal to a berry of Abrus precatorius: 
</details>

<details><summary>मूलम्</summary>

सूत्रं बौधायनस्योपशतान्येवैतानि स्युरिति शालीकिः परिहारयेच्चैषामिति ॥
</details>

<details><summary>English</summary>

(The view expressed in) the sūtra (is that) of Baudhāyana. Śālīki says that they may be about a hundred, and one should arrange to hand them over (to the Brahman). 
</details>

<details><summary>मूलम्</summary>

चत्वारिचत्वारि कृष्णलान्यवद्यति चतुरवत्तस्याप्त्या इति ॥
</details>

<details><summary>English</summary>

As for the injunction that one takes up four pieces of gold each weighing equal to a berry for the attainment of taking the oblation in four portions: 
</details>

<details><summary>मूलम्</summary>

स ह स्माह बौधायनो यान्यवत्तानि स्युर्जुहुयादेव तान्यथ यानि भक्षार्थानि स्युस्तद्व्यवगृहीतान्येव तानि स्युरथेतराणि समावच्छो विभजेरन्नित्यत्रो ह स्माह शालीकिर्यान्यवत्तानि स्युर्जुहुयादेव तान्यथ यानि भक्षार्थानि स्युस्तद्व्यवगृहीतान्येव तानि स्युरथेतराणि प्राशित्रहरण ओप्य ब्रह्मणे परिहारयेदिति ॥
</details>

<details><summary>English</summary>

Baudhāyana says that one should offer those which have been taken. Those which are intended for consuming, should be taken out and set apart for that purpose. One should divide the remaining ones equally. Śālīki says that one should offer those which have been taken as a portion. Those which are intended for consuming, should be taken out and set apart for that purpose. One should pour the remaining ones in the Prašitraharana and hand them over to the Brahman. 
</details>

<details><summary>मूलम्</summary>

यः पापयक्ष्मगृहीतः स्यात्तस्मा एतमादित्यं चरुममावास्यायां निर्वपेदिति ॥
</details>

<details><summary>English</summary>

For one suffering from a malignant pulmonary disease one should offer cooked rice to Aditi on the new-moon day : 
</details>

<details><summary>मूलम्</summary>

उपवसथीयेऽहन्निर्वपेदिति बौधायनो यजनीयेऽहन्निति शालीकिः ॥
</details>

<details><summary>English</summary>

One should pour out (paddy) on the Upavasatha day, says Baudhāyana. On the day of offering, says Śālīki.  
</details>

 

<details><summary>मूलम्</summary>

साङ्ग्रहण्यै परिधिष्विति ॥
</details>

<details><summary>English</summary>

As for the enclosing sticks to be laid down in the Sāṁgrahaṇīṣṭi: 
</details>

<details><summary>मूलम्</summary>

ऐष्टिकैः परिधाय पौरोडाशिकैः परिदध्यादिति बौधायनोऽइष्टिकैरेवेति शालीकिः ॥
</details>

<details><summary>English</summary>

Baudhāyana says that one should lay them down with the formulas from the Aiṣṭikakāṇḍa[^2-1495] and also from the Pauroḍāśikakāṇḍa.[^3-1495] With only those from the Aiṣṭikakāṇḍa, says Śālīki.  


[^2-1495]: Gandharvo'si viśvāvasur etc. TS. I.1.11.1.  

[^3-1495]: Dhruvo'si dhruvo’ham etc. TS 1.6.2.1. 
</details>

<details><summary>मूलम्</summary>

आहुतीनाँहोम इति ॥
</details>

<details><summary>English</summary>

As for the offerings: 
</details>

<details><summary>मूलम्</summary>

सूत्रँशालीकेरत्रो ह स्माह बौधायन औदुम्बरैः पात्रैरेता आहुतीर्जुहुयाद्धुत्वा चैतानि पात्राण्यत्रैवानुप्रहरेदिति ॥
</details>

<details><summary>English</summary>

(The view expressed in) the sūtra (is that) of Śālīki. Baudhāyana says that one should make these offerings with spoons of Ficus glomerata, and after the offerings one should throw the spoons into the fire. 
</details>

<details><summary>मूलम्</summary>

आज्यस्यावेक्षण इति ॥
</details>

<details><summary>English</summary>

As for gazing at the clarified butter: 
</details>

<details><summary>मूलम्</summary>

सूत्रं बौधायनस्य
</details>

<details><summary>English</summary>

(The view expressed in) the Sūtra (is that) of Baudhāyana. 
</details>

<details><summary>मूलम्</summary>

यन्नवमैत्तन्नवनीयमभवदित्येतैरेवाज्यमवेक्षितमुत्पुनुयादिति शालीकिः ३
</details>

<details><summary>English</summary>

Śālīki says that one should purify the clarified butter which has been gazed with the formulas yan navam ait tan navanītam abhaval etc.  
</details>

## ४ 

<details><summary>मूलम्</summary>

यावतोऽश्वान्प्रतिगृह्णीयात्तावतो वारुणाँ श्चतुष्कपालान्निर्वपेदेकातिरिक्तानिति ॥
</details>

<details><summary>English</summary>

One should offer as many cakes on four potsherds plus one as the number of horses one may have gien as Dakṣiņā[^1-1497]  :  


[^1-1497]: Following the Mimāṁsā sūtra III.4.30-31 "one may give away", cf. BaudhŚS XIII.33; Bhaṭṭa Bhāskara and Śāyaṇa on TS II.3.12.1. The word pratigr̥hṇīyāt needs to be taken in a causal sense. Similarly in the subsequent occurrences.  
</details>

<details><summary>मूलम्</summary>

स ह स्माह बौधायनो वैश्वानरेणैकं प्रतिगृह्णीयादेवं द्वौ
</details>

<details><summary>English</summary>

Baudhāyana says that one should give away one horse for whose compensation he has to offer a cake on twelve potsherds to Vaiśvānara Agni. Similarly in case of two horses.[^2-1497]  


[^2-1497]: The Sūtrakāra has applied the contingency of having given one horse also to that of having given two horses. cf. BaudhŚS XIII.9. 
</details>

<details><summary>मूलम्</summary>

गणं तु प्रतिगृह्य कुर्वीत बहुषु वारुणानेकातिरिक्तानित्यत्रो ह स्माह शालीकिर्वैश्वानरेणैकं प्रतिगृह्णीयान्न तु द्वौ
</details>

<details><summary>English</summary>

Having given a group (of horses) of three, one should offer cakes to Varuṇa plus one. Śālīki says that one should give away one, not two, in compensation for the Iṣṭi to Vaiśvānara Agni. 
</details>

<details><summary>मूलम्</summary>

गणं तु प्रतिगृह्य कुर्वीत न तु द्वयोर्बहुषु वा वारुणानेकातिरिक्तानिति ॥
</details>

<details><summary>English</summary>

Having given away a group, not two or three, one should offer equal number of cakes to Varuṇa plus one. 
</details>


<details><summary>मूलम्</summary>

आमिक्षायै मन्त्रामन्त्र इति ॥
</details>

<details><summary>English</summary>

As for the reciting or not reciting of mantras in respect of the preparation of Āmikṣā: 
</details>

<details><summary>मूलम्</summary>

मन्त्रवती स्यादिति बौधायनस्
</details>

<details><summary>English</summary>

One should prepare with mantras, says Baudhāyana. 
</details>

<details><summary>मूलम्</summary>

तूष्णीकेति शालीकिः ॥
</details>

<details><summary>English</summary>

Silently, says Śālīki. 
</details>

<details><summary>मूलम्</summary>

पुनः समूहति समूह्यावद्यतीति ॥
</details>

<details><summary>English</summary>

As for the injunction that one again brings (the four parts) together; having brought together he takes the portions (for offering): 
</details>

<details><summary>मूलम्</summary>

सूत्रं बौधायनस्यैतैरेव मन्त्रैः प्रतिसमूह्यावद्येदिति शालीकिः ॥
</details>

<details><summary>English</summary>

(The view expressed in) the sūtra (is that) of Baudhāyana. One should bring them together with the same formulas (as employed for dividing) and then take out portions, says Śālīki. 
</details>

<details><summary>मूलम्</summary>

त्रयस्त्रिँशत्कपालं पुरोडाशं निर्वपतीति ॥
</details>

<details><summary>English</summary>

As for the injunction that one pours out (paddy) for a cake on thirtythree potsherds: 
</details>

<details><summary>मूलम्</summary>

सूत्रं बौधायनस्य
</details>

<details><summary>English</summary>

(The view expressed in), the sūtra (is that) of Baudhāyana. 
</details>

<details><summary>मूलम्</summary>

सन्दिग्धपुरोडाश एवैष स्यादिति शालीकिः ॥
</details>

<details><summary>English</summary>

This should be an accumulated cake, says Śālīki.  
</details>

<details><summary>मूलम्</summary>

वर्षाहूस्तम्बस्याभिहोम इति ॥
</details>

<details><summary>English</summary>

As for the offering over a bunch a Boerhavia procumbens: 
</details>

<details><summary>मूलम्</summary>

सूत्रं बौधायनस्य
</details>

<details><summary>English</summary>

(The view expressed in) the sūtra (is that) of Baudhāyana. 
</details>

<details><summary>मूलम्</summary>

यत्रैव वर्षाहूस्तम्बः स्यात्तद्गच्छेदिति शालीकिः ॥
</details>

<details><summary>English</summary>

One may go to that place where the bunch of Boerhavia procumbens may be, says Śālīki.  
</details>

<details><summary>मूलम्</summary>

कृष्णाजिनस्यावधवन इति ॥
</details>

<details><summary>English</summary>

As for the shaking of the skins of black antelope: 
</details>

<details><summary>मूलम्</summary>

अन्तर्वेदि तिष्ठन्कृष्णाजिनमवधुनुयादिति बौधायनो बहिर्वेदीति शालीकिः ॥
</details>

<details><summary>English</summary>

Standing with in the altar, one should, standing, shake the skin, says Baudhāyana. Outside the altar, says Śālīki. 
</details>

<details><summary>मूलम्</summary>

अञ्जःसवकारीर्यै करण इति ॥
</details>

<details><summary>English</summary>

As for the performance of the Añjaḥsavakārīrī Iṣṭi: 
</details>

<details><summary>मूलम्</summary>

कुर्यादिति बौधायनो न कुर्यादिति शालीकिः ॥
</details>

<details><summary>English</summary>

One should perform, says Baudhāyana. One should not, says Śālīki.  
</details>

<details><summary>मूलम्</summary>

सँसर्गे प्रायश्चित्तकरण इति ॥
</details>

<details><summary>English</summary>

As for the observation of an expiation in the event of contact (of fire with another fire) 
</details>

<details><summary>मूलम्</summary>

सूत्रमाचार्ययोरत्रो ह स्माहौपमन्यवो यो नु खल्वाहवनीयोऽत एवैष उद्धृतो भवति
</details>

<details><summary>English</summary>

(The view expressed in) the sūtra (is that) of the two teachers. Aupamanyava says that which is the Āhavanīya is drawn from this (Gārhapatya) fire. 
</details>

<details><summary>मूलम्</summary>

ग्रामयोनिरन्वाहार्यपचनस्
</details>

<details><summary>English</summary>

The Anvāhāryapacana fire has the village-fire for its source. 
</details>

<details><summary>मूलम्</summary>

तत्रतत्र नास्ति प्रायश्चित्तम्प्रशस्तो हि वृथाग्निसँसर्ग इति ॥
</details>

<details><summary>English</summary>

There is therefore no expiation. The contact which occurs wantonly is permissible. 
</details>

<details><summary>मूलम्</summary>

इतीन्न्वा इमा इष्टयो व्याख्याताः ४
</details>

<details><summary>English</summary>

In this way the Iṣṭis have been explained. 
</details>

## ५ 

<details><summary>मूलम्</summary>

अभिक्रामं जुहोतीति ॥
</details>

<details><summary>English</summary>

As for the injunction “One makes the offerings advancing each time”: 
</details>

<details><summary>मूलम्</summary>

कियति नु खल्वेतदुक्तं भवतीति ॥
</details>

<details><summary>English</summary>

To what extent is this spoken of ? 
</details>

<details><summary>मूलम्</summary>

पञ्च प्रयाजा इति बौधायनो यत्प्राक्शालाया इति शालीकिः ॥
</details>

<details><summary>English</summary>

It applies to the five Prayājas, says Baudhāyana. Upto whatever rites are there prior to the (Prāgvaṁśa) shed,[^1-1499] says Śālīki.   

[^1-1499]: That is to say, upto the Animal-sacrifice.  
</details>

<details><summary>मूलम्</summary>

यदि पशोरवदानं नश्येदाज्यस्य प्रत्याख्यायमवद्येदिति ॥
</details>

<details><summary>English</summary>

If any portion of cooked organs of the animal is lost, one should take portions of clarified butter enumerating one by one : 
</details>

<details><summary>मूलम्</summary>

स ह स्माह बौधायनो यदि पशोरवदानं नश्येद्यद्येकं यदि द्वे आज्यस्य प्रत्याख्यायमिष्ट्वा तत्कृत्वा पुनर्यजेतेत्यत्रो ह स्माह शालीकिर्यदि पशोरवदानं नश्येद्यद्येकं यदि द्वे आज्यस्य प्रत्याख्यायमिष्ट्वा तत्कृत्वा कृतमेव मन्येताथ यदि भूयोऽथैवं कुर्यादिति ॥
</details>

<details><summary>English</summary>

Baudhāyana says that if one or two portions of cooked organs of the animal were lost, one should offer as many oblations of clarified butter, finish that sacrifice, and again perform that sacrifice. Śālīki says that if one or two portions of cooked organs of the animal were lost, one should offer as many oblations of clarified butter, finish the sacrifice, and thus deem the sacrifice to have been regularly offered. If more portions were lost, one should do so (that is to say, again perform the sacrifice). 
</details>

<details><summary>मूलम्</summary>

सँसव इति ॥
</details>

<details><summary>English</summary>

As for the simultaneous Soma-sacrifices: 
</details>

<details><summary>मूलम्</summary>

यत्र क्वच नाव्या वा नदी स्यादन्तरेणोदयक्ष्मवती वासँसवस्तत्रेति बौधायनो यत्र क्वचन शब्दा न सँसृज्येरन्नसँसवस्तत्रेति शालीकिर्यत्र क्वचनान्तरेणेयादसँसवस्तत्रेत्यौपमन्यवः
</details>

<details><summary>English</summary>

Where there is inbetween the two sacrificial places a navigable river or a river with crocodiles, the sacrifice need not be regarded as simultaneously performed, so says Baudhāyana. Where there is no mixing of sounds, the Soma-sacrifice performed should not be taken to be simultaneously performed; so says Śālīki. Where one can pass (in a vehicle etc.) inbetween the two sacrificial places, the sacrifice should not be taken to have been simultaneously performed; says Aupamanyava. 
</details>

<details><summary>मूलम्</summary>

प्रस्थयोरेव जनपदयोरसँसवस्तत्रेत्यौपमन्यवीपुत्रो 
</details>

<details><summary>English</summary>

If two Soma-sacrifices are taking place in two different districts on the same level, they should not be taken as performed simultaneously, says Aupamanyavīputra. 
</details>

<details><summary>मूलम्</summary>

नाविद्विषाणयोः सँसवो विद्यत इति छागलेयब्राह्मणं भवतीत्याञ्जीगविः ॥
</details>

<details><summary>English</summary>

If two persons performing Soma-sacrifices are not hating each other, those sacrifices should not be deemed as sacrifices performed simultaneously (with an evil intention). This is prescribed in the Chagaleya Brāhmaṇa, says Āñjīgavi. 
</details>

<details><summary>मूलम्</summary>

अभिभूतीनाँहोम इति ॥
</details>

<details><summary>English</summary>

As for the offerings called Abhibhūti : 
</details>

<details><summary>मूलम्</summary>

आध्वरा हुत्वा सात्त्रायणिका जुहुयादिति बौधायनः
</details>

<details><summary>English</summary>

After having made the offerings prescribed in a Soma-sacrifice, one should offer those prescribed in the Sattrāyaṇa, says Baudhāyana. 
</details>

<details><summary>मूलम्</summary>

सात्त्रायणिका एवेति शालीकिः ॥
</details>

<details><summary>English</summary>

One should offer only those prescribed in the Sattrāyaṇa, says Śālīki. 
</details>

<details><summary>मूलम्</summary>

दीर्णप्रवृत्तेष्विति ॥
</details>

<details><summary>English</summary>

As for the wooden utensils which are cracked or are oozing out : 
</details>

<details><summary>मूलम्</summary>

सूत्रँशालीकेरत्रो ह स्माह बौधायनो याभ्यामेतदृग्भ्यां पूतभृदाधवनीययोर्जुहुयात्ताभ्यां ग्रहेग्रहे जुहुयादथ तूष्णीँसँस्रावमवनयेदिति ॥
</details>

<details><summary>English</summary>

(The view expressed in) the sūtra (is that) of Śālīki. Baudhāyana says that with those two verses with which one may make offerings in respect of the Putabhṛt and Adhavaniya jars, with the same verses should he make offerings in respect of any cup. He should pour down the remaining drops silently. 
</details>

<details><summary>मूलम्</summary>

नित्ये ग्रहणे वैष्णवीमृचमनुवर्तयतीति ॥
</details>

<details><summary>English</summary>

As for the injunction that to the normal formula (mahīnām payo'si...) one adds the verse addressed to Viṣṇu (viṣņo tvaṁ no antamaḥ.....): 
</details>

<details><summary>मूलम्</summary>

सूत्रं बौधायनस्य
</details>

<details><summary>English</summary>

(The view expressed in) the sūtra (is that) of Baudhāyana. 
</details>

<details><summary>मूलम्</summary>

पृषदाज्य एवैषानुवर्तयितव्या भवतीति शालीकिः ॥
</details>

<details><summary>English</summary>

This verse is to be added in respect of the Pṛṣadajya only, says Śālīki.  
</details>

<details><summary>मूलम्</summary>

स उक्थमुक्थं वैव प्रतिगीर्योक्थशा इत्याह सवनँसवनं वेति ॥
</details>

<details><summary>English</summary>

As for the injunction that (the Adhvaryu) should address the Hotṛ as ukthaśā after having responded to each Śastra or at the end of each pressing: 
</details>

<details><summary>मूलम्</summary>

पूर्वः कल्पो बौधायनस्योत्तरः शालीकेः ॥
</details>

<details><summary>English</summary>

The former alternative is of Baudhāyana, the latter of Śālīki. 
</details>

<details><summary>मूलम्</summary>

पृष्ठ्यग्रहाणां ग्रहण इति ॥
</details>

<details><summary>English</summary>

As for the taking of the draughts in (the last three sacrifices of) the Pṛṣṭhya Ṣaḍaha: 
</details>

<details><summary>मूलम्</summary>

सूत्रँशालीकेरत्रो ह स्माह बौधायनो यत्र क्वचैतान्यहानि सङ्गच्छेयुर्गृह्णीयादेव तत्र पृष्ठ्यग्रहानिति
</details>

<details><summary>English</summary>

(The view expressed in) the sūtra (is that) of Śālīki. Baudhāyana says that whenever these three days coincide,"[^2-1499] one should take these Pr̥ṣṭhyā-draughts.  


[^2-1499]: Three Ukthya sacrifices characterised by Ekaviṁśa, Triņava and Trayastriṁśa stomas,  
</details>

<details><summary>मूलम्</summary>

संवत्सर एवैते दृष्टा भवन्ति
</details>

<details><summary>English</summary>

Aupamanyava says that these are prescribed only in the Saṁvatsara (sattra). 
</details>

<details><summary>मूलम्</summary>

संवत्सर एवैनान्गृह्णीयादित्यौपमन्यवः ॥
</details>

<details><summary>English</summary>

Therefore one should take them only in the Saṁvatsara Sattra.  
</details>

 

<details><summary>मूलम्</summary>

पृष्ठ्यग्रहाणां भक्षण इति ॥
</details>

<details><summary>English</summary>

As for the consuming of the Pṛṣṭhya draughts : 
</details>

<details><summary>मूलम्</summary>

स ह स्माह बौधायनोऽनुसवनभक्षेण चैवैनान्भक्षयेन्नित्येन चेति
</details>

<details><summary>English</summary>

Baudhāyana says that one should consume these with the Anusavanabhakṣa formula[^3-1499] and also with the normal one.[^4-1499]  


[3-1499]: Rudravadgaṇasya soma deva te... 

[^4-1499]: Mayi medhām mayi prajām etc.  
</details>

<details><summary>मूलम्</summary>

नित्येनैवेति शालीकिः ॥
</details>

<details><summary>English</summary>

Only with the normal one, says Śālīki. 
</details>

<details><summary>मूलम्</summary>

अँशूनां प्रवृँहण इति ॥
</details>

<details><summary>English</summary>

As for the drawing out of the shoots : 
</details>

<details><summary>मूलम्</summary>

एकैकशः प्रवृहेदिति बौधायनः
</details>

<details><summary>English</summary>

One should draw out one by one, says Baudhāyana. 
</details>

<details><summary>मूलम्</summary>

सर्वान्सहेति शालीकिः ५
</details>

<details><summary>English</summary>

All together, says Śālīki.  
</details>


## ६ 

<details><summary>मूलम्</summary>

आधवन इति ॥
</details>

<details><summary>English</summary>

As for the stirring: 
</details>

<details><summary>मूलम्</summary>

व्यतिचारमाधुनुयादिति बौधायनो यथाधवित्रमिति शालीकिर्मेक्षयेदित्यौपमन्यवः ॥
</details>

<details><summary>English</summary>

One should stir to and fro, says Baudhāyana. As with a fan,[^1-1501] says Śālīki. One should move (the shoots) round, says Auamanyava.  

[^1-1501]: That is to say, in the eastward direction only. 
</details>

<details><summary>मूलम्</summary>

अँशोर्होम इति ॥
</details>

<details><summary>English</summary>

As for the offering of the Aṁśu draught: 
</details>

<details><summary>मूलम्</summary>

सूत्रं शालीकेरत्रो ह स्माह बौधायनो याभ्यामेतदृग्भ्यामुपस्पृशेत्ताभ्यामेनं जुहुयादथ तूष्णीमुपस्पृशेदिति ॥
</details>

<details><summary>English</summary>

(The view expressed in) the sūtra (is that) of Śālīki. Baudhāyana says that one should make the offering with those two verses with which he is asked to touch water, he should touch water silently. 
</details>

<details><summary>मूलम्</summary>

पृश्निग्रहाणां ग्रहण इति ॥
</details>

<details><summary>English</summary>

As for the taking of the Pr̥śni-draughts: 
</details>

<details><summary>मूलम्</summary>

पूर्वः कल्पो बौधायनस्योत्तरः शालीकेः ॥
</details>

<details><summary>English</summary>

The former alternative is of Baudhāyana, the latter of Śālīki. 
</details>

<details><summary>मूलम्</summary>

तेन कक्षमुपोषतीति ॥
</details>

<details><summary>English</summary>

As for the injunction that one burns dried grass with it (firebrand) : 
</details>

<details><summary>मूलम्</summary>

सूत्रं बौधायनस्यापूपेनैवाप्यत्र कक्षमुपोषेदिति शालीकिः ॥
</details>

<details><summary>English</summary>

(The view expressed in) the sūtra (is that) of Baudhāyana. One should burn the grass together with the bread, says Śālīki. 
</details>

<details><summary>मूलम्</summary>

ऋषभो गोषु जीर्यतीति ॥
</details>

<details><summary>English</summary>

As for the injunction that a bull becomes decrepit among cows : 
</details>

<details><summary>मूलम्</summary>

सूत्रँशालीकेरत्रो ह स्माह बौधायनो यमप्यन्यं बहिस्तन्त्रात्पशुमालभेत तत्राप्येतानि कुर्यादुपाकरणीययोर्वपायां देवतास्विति ॥
</details>

<details><summary>English</summary>

(The view expressed in) the sūtra (is that) of Śālīki. Baudhāyana says that one should employ the formulas pertaining to the dedication and offering of omenta and those addressed to the principal divinities in respect of even that animal whom one would immolate outside of the ritual-procedure. 
</details>

 

<details><summary>मूलम्</summary>

अष्टापद्यै गर्भस्य वसाहोम इति ॥
</details>

<details><summary>English</summary>

As for the offering of oily portion of flesh of the foetus of a pregnant animal: 
</details>

<details><summary>मूलम्</summary>

सूत्रं बौधायनस्य
</details>

<details><summary>English</summary>

(The view expressed in) the sūtra (is that) of Baudhāyana. 
</details>

<details><summary>मूलम्</summary>

न गर्भस्य वसाहोमं जुहुयादिति शालीकिर्न च गर्भस्य वसाहोमं जुहुयान्नेडां न स्विष्टकृतमित्यौपमन्यवः ६
</details>

<details><summary>English</summary>

One should not make an offering of the oily portion of flesh of the foetus, says Śālīki. One should not make an offering of the oily portion of flesh of the foetus, nor invoke the Iḍa, nor offer the Sviṣṭakṛt, says Aupamanyava.  
</details>

## ७ 

अजवशाया उपाकरण इति ॥

सूत्रं बौधायनस्य

वायव्ययैवैनामुपाकुर्यादिति शालीकिरत्रो ह स्माह ज्यायान्कात्यायनो यथाप्युपाकरण उपाकरणं नुदत एवमेवाप्युत्तरे मन्त्रा नुद्येरन्निति ॥

यदालब्धायामभ्रो भवतीति ॥

स ह स्माह बौधायनो यद्यहान्तश्रिता अकृष्णा मेघाः स्युः सँस्थापयेदेवाथ चेत्कृष्णाः स्युरथैवं कुर्यादित्यत्रो ह स्माह शालीकिर्यद्यह नादित्यमन्तर्दध्युः सँस्थापयेदेवाथ चेदेनमन्तर्दध्युरथैवं कुर्यादिति

नालब्धायामसँस्थापनं विद्यत इति गौतमः ॥

जयेष्विति ॥

पूर्वः कल्पो बौधायनस्योत्तरः शालीकेः ॥

अभ्यातानेष्विति ॥

पूर्वः कल्पः शालीकेरुत्तरो बौधायनस्यात्रो ह स्माहौपमन्यवोऽभ्यातानाञ्जयान्राष्ट्रभृत इति स्रुवाहुतीरेवैता जुहुयाद्गच्छेयुश्च दर्शपूर्णमासावभ्यातानाञ्जयान्राष्ट्रभृत इति ॥

 

शम्यापरिधिष्विति ॥

शम्यैव शम्यापरिधीन्कुर्यादिति बौधायनः

प्राकृता एवैताः स्युरिति शालीकिः ॥

द्विःस्वाहाकारँराष्ट्रभृतो जुहोतीति ॥

विग्राहं जुहुयादिति बौधायनो द्वेद्वे स्रुवाहुती इति शालीकिः ॥

अधिदेवने जुहोति रथमुखे जुहोति रथनाड्यां जुहोतीति ॥

सूत्रं बौधायनस्यैतदग्नीनेवैतानि स्युरिति शालीकिः ॥

नैयग्रोध औदुम्बर आश्वत्थः प्लाक्ष इतीध्मो भवतीति ॥

सूत्रं बौधायनस्य

पृथगेवैतानीध्मान्यभ्यज्य पृथगभ्यादध्यादिति शालीकिः ॥

यद्वाचः क्रूरं तेन वषट्करोतीति ॥

सूत्रँशालीकेरत्रो ह स्माह बौधायन उदश्वित्क्षारमिश्रमर्कपर्णेन सह जुहुयाद्जहीति वा कडिति वा वषट्कुर्यादिति ॥

 

प्रसव इति ॥

स ह स्माह बौधायन उभयेन प्रसौयाद्वासिष्ठीयाभिश्च सावित्रेण चेति

सावित्रेणैवेति शालीकिः ७

 

अतिक्रामेष्विति ॥

पूर्वः कल्पो बौधायनस्योत्तरः शालीकेः ॥

अतीमोक्षेष्विति ॥

पूर्वः कल्पः शालीकेरुत्तरो बौधायनस्य ॥

प्राणग्रहाणां ग्रहण इति ॥

सूत्रं बौधायनस्य

संवत्सर एवैते दृष्टा भवन्ति

संवत्सर एवैनान्गृह्णीयादिति शालीकिः ॥

तां दुग्ध्वा ब्राह्मणाय दद्याद्यस्यान्नं नाद्यादिति ॥

सूत्रँशालीकेरत्रो ह स्माह बौधायननः प्राक्चेद्विजिज्ञासायै निषीदेदथैवं कुर्यादिति ॥

यस्याहवनीयेऽनुद्वाते गार्हपत्य उद्वायेदिति ॥

सूत्रँशालीकेरत्रो ह स्माह बौधायनः समस्तमेतमग्निँसते समुप्य दक्षिणेन विहारं पर्याहृत्य गार्हपत्यस्यायतनाद्भस्मोद्वाप्य शकृत्पिण्डेन परिलिप्य न्युप्योपसमाधाय ज्वलन्तमाहवनीयमुद्धृत्याहवनीयस्यायतनाद्भस्मोद्वाप्य शकृत्पिण्डेन परिलिप्य न्युप्योपसमाधाय समिद्वत्याहवनीये षट्स्रुवाहुतीर्जुहुयादुद्बुध्यस्वाग्ने त्वमग्ने सप्रथा असि मनो ज्योतिर्जुषतां तन्तुं तन्वन्नुदु त्यं चित्रमिति ॥

 

अतिरिक्तसोमेष्विति ॥

पूर्वः कल्पो बौधायनस्योत्तरः शालीकेः ॥

ध्रुवे परिहीणे प्रायश्चित्तकरण इति ॥

स ह स्माह बौधायनः प्राक्चेदवभृथाच्छन्दोगबह्वृचेषु लभेरन्नभ्यावर्त्तयेयु स्तुतशस्त्राणि स्युस्तत्कृत्वा पुनर्यजेतेत्यत्रो ह स्माह शालीकिः प्राक्चेदवभृथाच्छन्दोगबह्वृचेषु लभेरन्नभ्यावर्तयेयु स्तुतशस्त्राणि स्युस्तत्कृत्वा कृतमेव मन्येतेति ॥

अह्नां ग्रहण इति ॥

सूत्रं बौधायनस्य

यदेवानन्तरमहः स्यात्तस्मिन्मैत्रावरुणाग्रान्ग्रहान्गृह्णीरन्निति शालीकिः ॥

यूपे विरूढे प्रायश्चित्तकरण इति ॥

सूत्रं बौधायनस्यान्तस्तन्त्रमेव यूपे विरूढे प्रायश्चित्तं कुर्यादिति शालीकिः ॥

यस्य सोम उपदस्येत्सुवणिँर्रण्यं द्वेधा विच्छिद्यर्जीषेऽन्यदाधुनुयाज्जुहुयादन्यदिति ॥

सूत्रं बौधायनस्य

सहिरण्या एवास्यात ऊर्ध्वं मुख्याश्चमसा हूयेरन्नभ्युन्नीयेरन्निति शालीकिः ॥

आदारसोमेष्विति ॥

सूत्रं बौधायनस्यादारसोमेनैवाप्यन्यमागमयेरन्निति शालीकिः ॥

 

आशिःष्विति ॥

आशिषोऽनुवर्तेरन्निति बौधायन एता एवाशिषः स्युरिति शालीकिः ८

 

अथातो द्वादशाहं व्याख्यास्यामः ॥

चिन्वीत द्वादशाहेऽग्निमिति बौधायनो न चिन्वीतेति शालीकिः ॥

अतिग्राह्या इति ॥

स ह स्माह बौधायनो गृहपतिरेवारण्योः समारोपयेदेतदतिग्राह्यस्य रूपं भवतीत्यत्रो ह स्माह शालीकिः पृथगेवारणीषु समारोपयेरन्गृहपतेरेव प्रथमस्य मथित्वा ज्वलत्सु ज्वलतोऽपि विसृजेरन्नित्येतदतिग्राह्यस्य रूपं भवतीति ॥

सन्निवाप इति ॥

स ह स्माह बौधायनः सन्निवप्स्यन्तोऽग्नये ब्रह्मण्वते पुरोडाशमष्टाकपालं निर्वपेयुरग्नये क्षत्रवतेऽग्नये क्षत्रभृत इत्यत्रो ह स्माह शालीकिरग्निसंयोजनी खल्वेषेष्टिर्भवति

 

यत्रैवाग्निं चेष्यमाणः स्यात्तत्रैनां निर्वपेदित्यप्राजापत्यं पशुपुरोडाशमनुवर्तयेतेत्यौपमन्यवः ॥

पवन इति ॥

एकैकश एवैनान्पवयित्वैकैकश उदानयेयुरिति बौधायनः

सकृदेवैनान्पवयित्वैकैकश उदानयेयुरिति शालीकिः

सकृदेवैनान्पवयित्वा सर्वान्सहोदानयेयुरित्यौपमन्यवः ॥

आर्षेयवरण इति ॥

स ह स्माह बौधायनो ये केचन समानगोत्रा अव्यवेता अन्यथागोत्राः स्युरेकस्यार्षेयश्च वरण एव तेषां वरणँ स्यादित्यत्रो ह स्माह शालीकिर्यदि चैव व्यवेता यदि चाव्यवेताः समानगोत्रा एकस्यार्षेयवरण एव तेषां वरणँस्यादिति ॥

व्रतधुक्ष्विति ॥

समातच्य समावच्छो विभजेरन्निति बौधायनः

पृथगेवैषां व्रतदुघः स्युरिति शालीकिः ॥

 

षष्ठ्यामुपसद्युत्तरवेदिँसन्निवपन्तीति सूत्रमाचार्ययोरपि वैकादश्यामिति विधिः ॥

वसतीवरीणामभिग्रहण इति ॥

सूत्रँशालीकेरत्रो ह स्माह बौधायनो यदि सातिशेषः कलशः स्यात्तूष्णीमवनयेद्यद्यु वै सर्वश एव लेपः समवनीतः स्यादथैवं कुर्यादिति शालीकिः ॥

सोऽत्र वैव यज्ञस्य पुनरालम्भं जपति यज्ञायज्ञीयस्य वा स्तोत्रे शंयुवाके वेति ॥

पूर्वः कल्पो बौधायनस्योत्तरः शालीकिः ॥

विवर्तयन्ति परिधीननुप्रहरति प्रस्तरमिति ॥

सूत्रं बौधायनस्यानुप्रहरेदेवात्र प्रस्तरपरिधीनिति शालीकिः ९

 

निमील्याध्वर्युरुपाँशु जुहोतीति ॥

सूत्रं बौधायनस्यानन्वीक्षमाण एव जुहुयादिति शालीकिः ॥

 

शिल्पैरुपाकरण इति ॥

स ह स्माह बौधायन उभयेनोपाकुर्याद्बर्हिर्भ्यां च शिल्पैश्चेति

शिल्पैरेवेति शालीकिः ॥

न्यूङ्खन इति ॥

विराजां वा प्रतिपत्सु न्यूङ्खयति शस्त्रे वेति ॥

पूर्वः कल्पो बौधायनस्योत्तरः शालीकेः ॥

निर्मन्थ्यस्य मन्त्रामन्त्र इति ॥

मन्त्रवान्स्यादिति बौधायनस्

तूष्णीक इति शालीकिः ॥

दाक्षिणाँहोम इति ॥

स ह स्माह बौधायनो जुहुयादेवाहुतीर्जपेत्प्रत्ययमन्त्रानित्यत्रो ह स्माह शालीकिर्जुहुयादेवाहुतीर्न तु प्रत्ययमन्त्राञ्जपेदिति

ये के च दक्षिणायुक्ता मन्त्राः स्युर्नैवैनानाद्रि येतेत्यौपमन्यवः १०

 

अविवाक्य इति ॥

अविवाक्यमेतदहर्भवतीति बौधायनो विब्रूयादेवेति शालीकिः ॥

ऋचामुद्धरण इति ॥

सूत्रं बौधायनस्य

यथाप्रकृतिमेवाध्वर्युः कुर्याद्छन्दोगबह्वृचा एव प्रतिकुर्वीरन्निति शालीकिः ॥

 

सर्पण इति ॥

कृष्णाजिनान्तैः सर्पन्त उत्तरँहविर्धानमुपस्पृशेयुरिति बौधायनो नोपस्पृशेयुरिति शालीकिः ॥

आग्रयणाग्रेष्विति ॥

वाचंयमोऽध्वर्युः पूर्वान्ग्रहस्थान्गृह्णीयादिति बौधायनो विसृष्टवागिति शालीकिः ॥

स शुक्रं गृहीत्वा धारयति यावदितरौ ग्रहौ गृह्णातीति ॥

सूत्रं बौधायनस्य

यंयं गृह्णीयात्तन्तं परिमृज्य सादयेदिति शालीकिः ॥

ग्रहाधानेष्वनुसंव्रज्याया इति ॥

अनुसंव्रजेदिति बौधायनो नानुसंव्रजेदिति शालीकिः ॥

पशुकल्पेष्विति ॥

सर्वे कल्पा बौधायनस्याइन्द्रा ग्नपशून्येवाहीनरात्रिसत्त्राणि भवन्तीति शालीकिः ॥

तेषां यानि समहाव्रतानि तानि साग्निचित्यान्यथेतराण्यौत्तरवेदिकानि स्युरिति बौधायनोऽइकाहिकस्त्वेवाग्निरिति शालीकिः ॥

आक्षीयेष्विति ॥

अभिजिद्विषुवान्विश्वजिद्दशममहर्महाव्रतमित्येतान्याक्षीयन्ति भवन्तीति बौधायनो 

यान्यन्यानि पृष्ठ्याभिप्लवेभ्य इति शालीकिर्यानि चान्यानि पृष्ठ्याभिप्लवेभ्यो दशमाच्चाह्न इत्यौपमन्यवः

प्रायणीयारम्भणीयावभिजिद्विषुवान्विश्वजिद्दशममहर्महाव्रतमुदयनीयोऽतिरात्र इत्येतान्यष्टावाक्षीयन्ति भवन्तीति गौतमः ॥

पशुकल्पेष्विति ॥

सर्वे कल्पा बौधायनस्याइकादशिनपशून्येव सांवत्सरिकाणि सत्त्राणि भवन्तीति शालीकिः ॥

वाणः शततन्तुर्भवतीति ॥

सूत्रं बौधायनस्य

वीणैवैषा तन्त्रीभिः शततमा स्यादिति शालीकिः ॥

अहर्गणे माहाव्रतिकानाँशिल्पानां करण इति ॥

कुर्यादिति बौधायनो न कुर्यादिति शालीकिः ॥

अहर्गणे शिखानामनुप्रवपण इति ॥

अनुप्रवपेरन्निति बौधायनो नानुप्रवपेरन्निति शालीकिः ११

 

द्विरात्र इति ॥

सूत्रं बौधायनस्य

यजनीयेऽहन्पूर्वमहर्भवत्युत्तरस्मिन्नुत्त्रमिति शालीकिः ॥

तस्मिन्नुन्नतो वेहद्वामन इति भवन्तीति ॥

उपैवैते नित्याः सहस्रे स्युरिति बौधायन एत एव सहस्रतमाः स्युरिति शालीकिः ॥

द्रो णकलशस्यावघ्रापण इति ॥

अन्तःपरिध्यवघ्रापयेदिति बौधायनो बहिःपरिधीति शालीकिः ॥

रूपाणाँहोम इति ॥

सूत्रं बौधायनस्याश्वमेधिकान्यप्यत्र रूपाणि जुहुयादिति शालीकिः ॥

उद्यत्स्तोमेष्विति ॥

पूर्वः कल्पो बौधायनस्योत्तरः शालीकेः ॥

औपसदानां पुरोडाशानां मन्त्रामन्त्र इति ॥

मन्त्रवन्तः स्युरिति बौधायनस्

तूष्णीका इति शालीकिराग्नेया एककपालाः स्रुवाहुत्या चैनान्सह सकृज्जुहुयादित्यौपमन्यवः ॥

द्वयीर्गा उपकल्पयन्त इति ॥

सूत्रं बौधायनस्याजा अप्यत्रोपकल्पयीरन्निति शालीकिः ॥

 

उलूखलबुध्नो यूपो भवतीति ॥

सर्वान्कारान्कुर्यादिति बौधायनः

प्रोक्ष्यैनमुच्छ्रयेदिति शालीकिः ॥

प्रोक्ष्योपास्य यूपशकलमुच्छ्रयेदित्यौपमन्यवः ॥

पाँसूनामनुसँहरण इति ॥

धिष्णियेभ्य औदुम्बर्या अवटादुपरवेभ्य उत्करादुत्तरवेद्यै पाँसूननुसँ हरेदिति बौधायनो नानुसँहरेदिति शालीकिः ॥

अथ यदि दीक्षोपसत्सु प्रत्ययमाचक्षीरन्सम्प्रकीर्योदवसानीयाभिरिष्टिभिरिष्ट्वोत्तिष्ठेयुरिति बौधायन एकाहँसुत्वोत्तिष्ठेयुरिति शालीकिर्नासँस्थाप्य पृष्ठ्यँ षडहमुत्तिष्ठेयुरित्यौपमन्यवः १२

 

तेषामुत्थानेष्विति ॥

गच्छेयुरावभृथादिति बौधायनोऽप्सुषोमान्ता इति शालीकिर्ध्रुवान्ता इत्यौपमन्यवः ॥

जनकसप्तरात्रोऽतिरात्रः पृष्ठ्यः षडह इति बौधायनः

पृष्ठ्यः षडहोऽतिरात्र इति शालीकिः ॥

 

दशरात्राय दीक्षिष्यमाणो दशहोतारँहुत्वा दशरात्राय दीक्षत इति ॥

सूत्रं बौधायनस्य

सप्तहोतारँहुत्वा दशहोतारं जुहुयादिति शालीकिः ॥

इति नु ब्राह्मणवान्॥

अथ गोबलदशरात्रोऽतिरात्रः पृष्ठ्यः षडहो वाजपेयो महाव्रतं चातिरात्रश्चाष्टमेऽह्नि वाजपेयः ॥

तत्र देवसुवाँहविषां करण इति ॥

कुर्यादिति बौधायनो न कुर्यादिति शालीकिस्

त्रयस्त्रिँशस्य पशुपुरोडाशमनुवर्तेरन्नित्यौपमन्यवः ॥

विलुप्यमाने पृष्ठ्ये षडहे शिल्पानां करण इति ॥

कुर्यादिति बौधायनो न कुर्यादिति शालीकिः ॥

एकषष्टिरात्रे वैश्वकर्मणादित्ययोर्ग्रहण इति ॥

उत्तरे त्रिँशद्रा त्रे गृह्णीयादिति बौधायनः

संवत्सर एवैतौ दृष्टौ भवतः

संवत्सर एवैनौ गृह्णीयादिति शालीकिः ॥

औदुम्बरँषोडशिपात्रमिति ॥

सूत्रं बौधायनस्य

खादिरमेवेति शालीकिः ॥

अतिरात्रपशूनामुपाकरण इति ॥

सूत्रं बौधायनस्य

सारस्वतीमेवोपाकुर्यादिति शालीकिः ॥

 

षोडशिवतां चमसानां भक्षण इति ॥

व्यक्तान्भक्षयेदिति बौधायन इन्द्र पीतानिति शालीकिः ॥

रात्रिपर्यायेषु मुख्यानां चमसानामभिमर्शन इति ॥

सूत्रँशालीकेरत्रो ह स्माह बौधायन इन्द्रा य त्वापिशर्वरायेत्येव मुख्यम्मुख्यं चमसमभिमृशेदिति ॥

आश्विनस्य मन्त्रामन्त्र इति ॥

मन्त्रवान्स्यादिति बौधायनस्

तूष्णीक इति शालीकिः ॥

आश्विनस्य चर्याया इति ॥

सूत्रँशालीकेरत्रो ह स्माह बौधायनः पुरस्तात्तिरोअह्नियानां चमसानां चर्याया अमुत्राश्विनेन चरेदिति ॥

तिरोअह्नियानां चमसानां भक्षण इति ॥

अनुष्टुप्छन्दसा भक्षयेदिति बौधायनो जगतीच्छन्दसेति शालीकिः ॥

गुदतृतीयेष्विति ॥

एकादशधा कृत्वोपयष्टोपयजेदिति बौधायनोऽपच्छेदमिति शालीकिः

समस्तान्येवैनान्यनुप्रहृत्य सर्वैर्मन्त्रैरनुमन्त्रयेतेत्यौपमन्यवः १३

 

एकादशिन्यै सम्प्रदान इति ॥

सूत्रँशालीकेरत्रो ह स्माह बौधायन एकादशाग्नीषोमीया एकादश सवनीया एकादशानुबन्ध्या इति ॥

 

उपशयस्य मन्त्रामन्त्र इति ॥

लभेत ग्रामे नारण्य इति बौधायनो लभेतारण्ये न ग्राम इति शालीकिर्नैव ग्रामे नारण्य इत्यौपमन्यवः ॥

उपशयस्योपासन इति ॥

सूत्रं बौधायनस्यात्रैवोत्तरत उपास्येदिति शालीकिः ॥

पात्नीवतस्य परिलेखन इति ॥

शालामुखीयँशङ्कुमभिपरिलिखेदिति बौधायन उत्तरत एकादशिन्यै पात्नीवतं मिनुयादिति शालीकिः ॥

त्वाष्ट्रस्य मन्त्रामन्त्र इति ॥

मन्त्रवान्स्यादिति बौधायनस्

तूष्णीक इति शालीकिः ॥

त्वाष्ट्रस्योत्सर्ग इति ॥

सूत्रँशालीकेरत्रो ह स्माह बौधायनोऽभिपर्यग्निकृतमेनमन्तरेण चात्वालोत्करावुदङ्ङुपनिष्क्रमय्याद्भिरभ्युक्ष्य यजमानस्याजास्वपिसृजेदिति ॥

त्वाष्ट्रस्य चर्याया इति ॥

उपाँशु चरेदिति बौधायन उच्चैरिति शालीकिः ॥

पुनश्चिताविति ॥

सूत्रँशालीकेरत्रो ह स्माह बौधायनो यमप्यग्निं चिन्वानोऽपजानीयात्तस्मिन्नुपरि पुनश्चितिं चिनुयादुत्तरतश्च यूपाद्यूपं मिनुयादिति ॥

 

कौण्डपायिनीयास्विष्टिष्विति ॥

अग्न्यन्वाधानप्रतिपत्का इडान्ताः सन्तिष्ठेरन्निति बौधायन आज्यभागप्रतिपत्का इडान्ता इति शालीकिः

सपूर्णपात्रविष्णुक्रमा इत्यौपमन्यवः ॥

पिण्डपितृयज्ञस्य दान इति ॥

अहरहर्दद्यादिति बौधायन आदित अन्ततश्च मासस्येति शालीकिः १४

 

होतृणां व्याख्यान इति ॥

सग्रहानृतेस्वाहाकारानित्येकम्

ऋतेग्रहानन्तःस्वाहाकारानित्येकं सर्वानित्येकं ॥

पूर्वः कल्पो बौधायनस्योत्तरौ शालीकेः ॥

स पौर्णमासीषुपौर्णमासीषु जुह्वद्द्वादश कृत्वः संवत्सरे जुहुयादित्येतदेकम्

अमावास्यापौर्णमासीष्वित्येतदेकं सर्वास्वित्येतदेकम्॥

पूर्वः कल्पो बौधायनस्योत्तरौ शालीकेः ॥

त्रयस्त्रिँशच्चिताविति ॥

सूत्रँशालीकेरत्रो ह स्माह बौधायनोऽग्निग्रहणँस्वयञ्चितिँ श्वेतकृष्णयोरभिमर्शनमधिद्र वणमवद्र वणमिति सर्वमेवैतत्कर्मावृता कुर्यादिति ॥

 

अहरहश्चिताविति ॥

सूत्रँशालीकेरत्रो ह स्माह बौधायनोऽग्निग्रहणँस्वयञ्चितिँ श्वेतकृष्णयोरभिमर्शनमधिद्र वणमवद्र वणमिति सर्वमेवैतत्कर्मावृता कुर्यादिति ॥

रथचक्रचितौ पुरीषस्योपधान इति ॥

पुरीषस्यान्तान्कुर्यादिति बौधायन इष्टकास्वेव पुरीषस्यान्तं गच्छेदिति शालीकिः १५

 

रोहिते चर्मणीति ॥

सूत्रं बौधायनस्याप्यरोहितँस्यादिति शालीकिः ॥

उभयनीतस्य करण इति ॥

उभे ऋचौ द्विरभ्यावर्तयेदिति बौधायनः

सकृदेव ब्रुवन्द्विर्ब्रूयादिति शालीकिः ॥

 

प्राङ्सोमः प्रत्यङ्सोमः

प्रत्यङ्सोमः प्राङ्सोम इति ॥

पूर्वः कल्पो बौधायनस्योत्तरः शालीकेः ॥

सौत्रामणिकायै सुरायै सन्धान इति ॥

सूत्रमाचार्ययोरत्रो ह स्माहौपमन्यवो यत्रैव सुरा स्यात्तत एवाहारयेदिति ॥

सुराग्रहाणां ग्रहण इति ॥

सूत्रं बौधायनस्य

पयोग्रहानप्यत्र गृह्णीयादिति शालीकिः ॥

ताञ्जघनेन स्रुग्दण्डान्प्राचो वोदीचो वायातयतीति ॥

पूर्वः कल्पो बौधायनस्योत्तरः शालीकेः ॥

सुरासोमस्य सञ्चर इति ॥

दक्षिणेन हृत्वोत्तरेणावनयेदिति बौधायन उत्तरेण हृत्वा दक्षिणेनावनयेदिति बौधायनिर्यत एवैनँहरेत्तत एवैनमवनयेदित्यौपमन्यवः ॥

पावमानीभिरुपस्थान इति ॥

पावमानीभिरुपस्थाय पितृणां याज्यानुवाक्याभिरुपतिष्ठेरन्निति बौधायनः

पितृणामेव याज्यानुवाक्याभिर्न पावमानीभिरिति शालीकिः ॥

अवभृथ इति ॥

सूत्रमाचार्ययोरत्रो ह स्माहौपमन्यवः शूलैश्च मासरेण चावभृथमवेयादिति ॥

आख्यातमुदकान्तस्य प्रत्यसनम्॥

आख्यातमाप्लवनम्॥

आख्यातँसमिधां करणं ॥

 

वैमृधस्यानुनिर्वपण इति ॥

सूत्रं बौधायनस्य

नानिष्ट्वा प्रथमसोमेनानुनिर्वपेदिति शालीकिः १६

 

पौर्णमासीमेव यजेत भ्रातृव्यवान्नामावास्यामिति ॥

उभयत्र पौर्णमासहविर्भिर्यजेतेति बौधायनो नामावास्यायां किञ्चन यज्ञरूपं कुर्यादिति शालीकिः

पिण्डपितृयज्ञेन चरेदित्यौपमन्यवः ॥

साकम्प्रस्थायीयेन यजेत पशुकाम इति ॥

सूत्रँशालीकेरत्रो ह स्माह बौधायनः स्रुग्भ्यामेव पुरोडाशं जुहुयाच्चमसेन सान्नाय्यमिति ॥

नागतश्रीर्महेन्द्रं यजेत

त्रयो वै गतश्रियः शुशुरुवान्ग्रामणी राजन्यस्

तेषां माहेन्द्रो देवतेति ॥

स योऽन्य एतेभ्यो महेन्द्र मियक्षेत स संवत्सरमिन्द्र मिष्ट्वा महेन्द्रे ज्यां लभेतेति बौधायनोऽत एवापि संवत्सरमिन्द्र मिष्ट्वा महेन्द्रे ज्यां लभेतेति शालीकिः ॥

संवत्सरमिन्द्रं यजेत

संवत्सरँहि व्रतं नातीति ॥

सूत्रँशालीकेरत्रो ह स्माह बौधायनो यस्याममावास्यायामादित इन्द्रं यष्टुं प्रक्रामेत्संवत्सरे पर्यवेते तस्यां महेन्द्रं यजेत

 

सोऽत ऊर्ध्वं महेन्द्र याज्येव स्यादित्यत्रो ह स्माहौपमन्यवोऽभ्यारूढः खल्वस्यैव संवत्सरो भवति यस्याममावास्यायामादित इन्द्रं यष्टुं प्रक्रामेत्संवत्सरे पर्यवेते या ततः पूर्वामावास्या स्यात्तस्यां महेन्द्रं यजेत

सोऽत ऊर्ध्वं महेन्द्र याज्येव स्यादिति ॥

दाक्षायणयज्ञेन सुवर्गकामो यजेत

पूर्णमासे सन्नयेन्मैत्रावरुण्यामिक्षयामावास्यायां यजेतेति ॥

सूत्रं बौधायनस्य

वैमृधमप्यत्रानुनिर्वपेदिति शालीकिः ॥

सान्नाय्यस्य भक्षण इति ॥

सूत्रँशालीकेरत्रो ह स्माह बौधायनो यजमान एवैतमर्धमासमनुनिधाय सान्नाय्यं भक्षयेदिति ॥

आमिक्षायै मन्त्रामन्त्र इति ॥

मन्त्रवती स्यादिति बौधायनस्

तूष्णीकेति शालीकेः ॥

इडादधे चतुञ्चक्र उपाँशुयाजस्य करण इति ॥

कुर्यादिति बौधायनो न कुर्यादिति शालीकिः १७

 

बृहस्पतिसवे दाक्षिणानां होम इति ॥

अनुसवनं दाक्षिणानि जुहुयादिति बौधायनो माध्यन्दिन एव सवने दाक्षिणानि जुहुयाद्ददामीत्येवेतरायोः सवनयोर्ब्रूयादिति शालीकिः ॥

 

हिरण्येन घृतमुत्पुनातीति ॥

मन्त्रनिरुप्तमेतद्घृतँस्यादिति बौधायनस्

तूष्णीकमिति शालीकिः ॥

अनुद्धते वेद्यै दक्षिणत आहवनीयस्य बृहत स्तोत्रं प्रत्यभिषिञ्चतीति ॥

सूत्रं बौधायनस्य

कृष्णाजिनमप्यत्रास्तृत्याभिषिञ्चेदिति शालीकिः ॥

माषैः पूर्णं कमण्डलुमिति ॥

सौवर्णः सौवर्णैर्माषैः पूर्णः स्यादिति बौधायनो मार्त्तिक एव धान्यमाषैरिति शालीकिः ॥

सप्तदश मारुतीः पृश्नीर्वत्सतरीरालभत इति ॥

पृथगेवासां मनोताः स्युः पृथक्पशुपुरोडाश इति बौधायनः

पृथगेवसां मनोताः स्युरेकः पशुपुरोडाश इति शालीकिरेकैवासां मनोता स्यादेकः पशुपुरोडाश इत्यौपमन्यवः ॥

अग्निष्टुतीन्द्र स्तुतीति ॥

सूत्रं बौधायनस्य

यथाप्रकृतिमेवाध्वर्युः कुर्याछन्दोगबह्वृचा एव प्रतिविकुर्वीरन्निति शालीकिः ॥

अतिरिक्तस्तोत्रेष्विति ॥

पूर्वः कल्पो बौधायनस्योत्तरः शालीकेः ॥

 

धनुषः प्रदान इति ॥

पूर्वः कल्पः शालीकेरुत्तरो बौधायनस्य ॥

एकाहानामन्त इति ॥

सूत्रं बौधायनस्य

मृत्युसवान्त इति शालीकिः ॥

निदधत्यस्मा एतद्धविरुच्छिष्टं व्रतभाजनमिति ॥

सूत्रं बौधायनस्य

नात्र हविरुच्छिष्टं व्रतभाजनं निदध्यादिति शालीकिः ॥

अथास्याँसद्यस्क्रियामनुक्रियां परिक्रियामतिक्रियां प्रवर्ग्यस्य करण इति ॥

कुर्यादिति बौधायनो न कुर्यादिति शालीकिः ॥

शवानसोऽधिषवणे फलके पुरुषास्थस्य वृषणाविति ॥

सूत्रं बौधायनस्य

शवानसोऽप्यत्रारणी कुर्यादिति शालीकिः ॥

स यं कं च ग्रहं गृह्णात्येवमेवैनं गृह्णाति

यदु किं च पात्रँसादयत्येवैनत्सादयतीति ॥

सूत्रं बौधायनस्य

यंयं ग्रहं गृह्णीयात्तन्तं परिमृज्य सादयेदिति शालीकिः ॥

श्वेतमश्वं ददाति

श्वेतां वडबां ददात्यश्वमसितं ददाति

गर्भिणीं वडबां ललामीं ददात्यनडुच्छतं ददाति

त्रयस्त्रिँशतं निष्कान्ददाति

 

सोमचमसं ददाति

हिरण्मयं चमसं ददाति

राशिकृतं धान्यं ददाति

मरायकृतं धान्यं ददातीति ॥

एतानि च नित्यानि च दद्यादिति बौधायन एतान्येवेति शालीकिः १८

 

अथातः सर्वतोमुखं व्याख्यास्यामः ॥

चिन्वीत सर्वतोमुखेऽग्निमिति बौधायनो न चिन्वीतेति शालीकिरत्रो ह स्माह मौद्गल्यः पूर्वस्मिन्नेवाग्निचय इतरेषु सावित्राः स्युरित्येतदपि न कुर्यादित्याञ्जीगविः ॥

अरण्योः समारोपण इति ॥

सूत्रमाचार्ययोरत्रो ह स्माह गौतमो गृहपतिरेव प्रथममरण्योः समारोपयेत इतरे सत्त्र इति ॥

 

शालाया इति ॥

प्राकृतेन प्रक्रमेण मीयाद्मध्ये गार्हपत्य इति ॥

सूत्रं बौधायनस्यात्रो ह स्माह शालीकिः त्रिपदेन प्रक्रमेण सर्वत इति ॥

त्रिवृत्प्राच्यां दिशि भवति पञ्चदशो दक्षिणतः सप्तदशः पश्चादेकविँश उत्तरतः

सर्वतो वा ज्योतिष्टोमः सर्वे ज्योतिष्टोमदक्षिणा इति ॥

प्रवर्ग्यस्य करण इति ॥

सूत्रं बौधायनस्य

नोक्थ्ये प्रवृञ्ज्यादिति शालीकिः ॥

याजमान इति ॥

अभीनाम याजमानं कुर्यादिति बौधायनः

कुर्याद्यथावकाशं याजमानमिति शालीकिर्येऽग्निसँस्काराः स्युस्तान्काममितरत्तन्त्रेणेत्यौपमन्यवः ॥

अग्न्यन्वाधान इति ॥

सूत्रं बौधायनस्यात्रो ह स्माह शालीकिर्गार्हपत्यः सकृदन्वाहितः स्याद्ग्रामयोनिरन्वाहार्यपचन आहवनीयँसकृदन्वाधाय ततो यथार्थं गच्छेदिति ॥

 

भक्षण इति ॥

सूत्रं बौधायनस्य

सवँर्समवधाय सकृदेव भक्षयेदिति शालीकिः ॥

मार्जन इति ॥

सूत्रं बौधायनस्य

सकृदेकस्मिन्निति शालीकिः ॥

लोकाग्नीनाँहरण इति ॥

सूत्रमाचार्ययोरत्रो ह स्माह दीर्घवात्स्यः पूर्वस्मिन्नेव याजमानँ स्यादिति ॥

क्रतुपशूनां करण इति ॥

सूत्रं बौधायनस्य

क्रतुपशव ऐकादशिनाश्च विकल्पन्त इति शालीकिः ॥

समञ्जन इति ॥

सूत्रमौपमन्यवीपुत्रस्य

यावन्त स्तोमास्तावत्कृत्वः प्रचरण्या समनक्तीति बौधायनः ॥

दधिग्रह इति ॥

सूत्रं मौद्गल्यस्य

पयसा वाज्येन वेति ॥

पूर्वः कल्पो बौधायनस्योत्तरः शालीकेः ॥

अँश्वदाभ्ययोर्ग्रहण इति ॥

सूत्रं बौधायनस्यात्रो ह स्माह शालीकिर्वाजपेये द्वादशाहे सत्त्रे ताण्डिनामयन उद्भिदि वलभिदीति तस्य स्यादित्य्

एवमेव पृश्निग्रहैः प्राणग्रहैरिति ॥

षोडशिग्रहाणां ग्रहण इति ॥

सूत्रं बौधायनस्यानुसवनं गृह्णीयुरिति शालीकिः ॥

अतिग्राह्याणाँहोम इति ॥

सूत्रं बौधायनस्य

माहेन्द्र स्यानुवषट्कारमुपजुहुयुरिति शालीकिः ॥

षोडशिन स्तोत्रमुपाकरोतीति ॥

सूत्रं बौधायनस्य

येन केन चिदिति शालीकिः ॥

हृदयशूलानामुद्वासन इति ॥

एकैकश उद्वासयेदिति बौधायनः

सर्वान्सहेति शालीकिः ॥

अवभृथ इति ॥

सूत्रं बौधायनस्य

प्राञ्च एवावभृथमवेयुरिति शालीकिः ॥

 

अरण्योः समारोपण इति ॥

सूत्रमाचार्ययोरत्रो ह स्माह गौतमो गृहपतिरेवारण्योः समारोपयेत्तत इतर इति १९

 